## Aanleiding

Met het wijzigen van het Besluit uitvoering Crisis- en herstelwet in mei 2014 (<a href='https://zoek.officielebekendmakingen.nl/stb-2014-168.html' target='_blank'>Stb. 2014, nr. 168</a><span class='noot'>[1]<span class='noottekst'> Besluit van 13 mei 2014 tot wijziging van het Besluit uitvoering Crisis- en herstelwet en tot aanvulling van de bijlagen bij de Crisis- en herstelwet (zevende tranche); https://zoek.officielebekendmakingen.nl/stb-2014-168.html <br/></span></span>) is het voor een aantal gemeenten mogelijk bestemmingsplannen (met verbrede reikwijdte) te maken waarmee kan worden afgeweken van een aantal met name genoemde onderdelen van de geldende wet- en regelgeving. De betreffende gemeenten experimenteren hiermee in het kader van de Crisis- en herstelwet en doen tevens ervaring op ter voorbereiding op de Omgevingswet. Een van de aspecten waar gemeenten onder voorwaarden van af mogen wijken zijn de digitale aspecten met RO Standaarden en Ruimtelijkeplannen.nl<span class='noot'>[2]<span class='noottekst'> In de huidige situatie dienen bestemmingsplannen te voldoen aan de op basis van artikel 1.2.6 Bro opgestelde Regeling standaarden ruimtelijke ordening 2012. Deze regeling bevat vereisten met betrekking tot vormgeving, inrichting en elektronische beschikbaarstelling van het plan: de RO Standaarden 2012.<br/></span></span>. Afgeweken kan worden onder de voorwaarde dat het Chw bestemmingsplan wel elektronisch op een algemeen toegankelijke wijze beschikbaar wordt gesteld en blijft op een door de raad te bepalen internetadres (weblocatie). De landelijke voorziening Ruimtelijkeplannen.nl bevat een verwijzing naar dit internetadres. Dit is bepaald met artikel 7c, lid 9 van Besluit uitvoering Chw. 

Deze werkafspraak heeft betrekking op de ontsluiting van de informatie van het Chw bestemmingsplan via Ruimtelijkeplannen.nl. De werkafspraak gaat niet in op de wijze van ontsluiten via een door de gemeente gekozen andere werkwijze of de opbouw en inhoud van het digitale Chw bestemmingsplan. De werkafspraak geldt voor alle gemeenten, of deelgebieden binnen die gemeenten, die op grond van eerder genoemd Besluit uitvoering Crisis- en herstelwet mogen afwijken van de RO Standaarden. 

In <a href='#325685E4'>bijlage 1</a> van deze werkafspraak is een lijst van gemeenten opgenomen uit de 6e tot en met de 10<sup>e</sup> tranche die bestemmingsplannen met verbrede reikwijdte maken. In toekomstige tranches kan het aantal gemeenten worden uitgebreid. In <a href='#2424AD98'>bijlage 2</a> is de digitale verplichting in het kader van de Chw nader toegelicht. 

Het ministerie van Infrastructuur en Milieu en Geonovum zullen bij het ontwikkelen van standaarden voor de Omgevingswet gebruik maken van de ervaringen die de betreffende gemeenten opdoen bij het maken van Chw bestemmingsplannen. Het is echter goed mogelijk dat niet alle ervaringen en gekozen oplossingen één op één worden overgenomen in het toekomstige digitale omgevingsplan op grond van de Omgevingswet. 

 

