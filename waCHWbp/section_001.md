## Inleiding

Deze werkafspraak is opgesteld en vastgesteld in nauwe samenwerking tussen de volgende organisaties: 


<img src='media/LogoOrganisaties.jpg' alt='media/LogoOrganisaties.jpg' style='width: 100%;'></img>



Met het wijzigen van het Besluit uitvoering <a href='https://wetten.overheid.nl/BWBR0027431' target='_blank'>Crisis- en herstelwet</a> in mei 2014
([Stb. 2014, nr.
168](https://zoek.officielebekendmakingen.nl/stb-2014-168.html)) en het aanvullen van de bijlagen bij de Crisis- en herstelwet
is het voor de genoemde gemeenten mogelijk bestemmingsplannen met verbrede reikwijdte te
maken waarmee kan worden afgeweken van een aantal met name genoemde onderdelen
van de geldende wet- en regelgeving. De betreffende gemeenten experimenteren
hiermee in het kader van de Crisis- en herstelwet en doen tevens ervaring op ter
voorbereiding op de Omgevingswet. Een van de aspecten waar gemeenten onder
voorwaarden van af mogen wijken zijn de digitale aspecten met RO Standaarden en
Ruimtelijkeplannen.nl. 

Onder de Wro dienen bestemmingsplannen te voldoen aan de vereisten met betrekking tot vormgeving, inrichting en elektronische beschikbaarstelling van het plan conform het <a href='http://wetten.overheid.nl/BWBR0023798' target='_blank'>Besluit ruimtelijke ordening</a> (Bro) en de ministeriële <a href='http://wetten.overheid.nl/BWBR0031829' target='_blank'>Regeling standaarden ruimtelijke ordening 2012</a>. Hier kan van worden afgeweken onder de voorwaarde dat het Chw bestemmingsplan wel elektronisch op een algemeen toegankelijke wijze beschikbaar wordt gesteld en blijft op een door de raad te bepalen internetadres (weblocatie). De landelijke voorziening Ruimtelijkeplannen.nl bevat een verwijzing naar dit internetadres. Dit is bepaald met artikel 7c, lid 9 van Besluit uitvoering Chw. In [bijlage 2](#bijlage-2) is de digitale verplichting in het kader van de Crisis- en herstelwet nader toegelicht.

Deze werkafspraak heeft betrekking op de ontsluiting van de informatie van het
Chw bestemmingsplan via Ruimtelijkeplannen.nl. De werkafspraak gaat niet in op
de wijze van ontsluiten via een door de gemeente gekozen andere werkwijze of de
opbouw en inhoud van het digitale Chw bestemmingsplan. De werkafspraak geldt
voor alle gemeenten, of deelgebieden binnen die gemeenten, die op grond van
eerder genoemd Besluit uitvoering Crisis- en herstelwet mogen afwijken van de RO
Standaarden.

Met inwerkingtreden van de Omgevingswet per 1 januari 2024 wijzigt de toepassing van <a href='https://iplo.nl/regelgeving/omgevingswet/overgangsrecht/overgangsrecht-per-wet/crisis-herstelwet/' target='_blank'>Chw bestemmingsplannen</a> en daarmee het gebruik van deze werkafspraak. Is er vóór de inwerkingtreding van de Omgevingswet een ontwerp Chw bestemmingsplan ter inzage gelegd, dan blijft het oude recht van toepassing tot het Chw bestemmingsplan van kracht is. Dit staat in artikel 4.6, lid 2, van de Invoeringswet Omgevingswet. 
Vanaf 1 januari 2024 worden alleen Chw bestemmingsplannen met de plantype bestemmingsplan of het plantype beheersverordening met de planstatus vastgesteld door Ruimtelijkeplannen.nl geladen. 

