## Bijlagen

### Bijlage 1

Gemeenten die conform uitvoeringsbesluit Chw voor aangewezen gebieden een
bestemmingsplan met verbrede reikwijdte mogen maken en daarbij af mogen wijken
van de digitale vereisten van Wro en Bro zijn hieronder d.d. maart 2016 aangegeven. Dit
geldt voor alle gemeenten, of deelgebieden binnen de gemeente, die op grond van
het Besluit uitvoering Crisis en herstelwet mogen afwijken van de RO
Standaarden. Gemeenten die in aanmerking komen om een omgevingsvisie onder de
Chw te maken, zijn niet in deze lijst opgenomen.

**6e tranche**

-   Cruquiusgebied, Amsterdam (zie voor dit project aanvullende mogelijkheden in
    de 8e tranche)

-   gebied Laan 1945, Beuningen

-   Nieuw Den Helder

-   Voormalig NAVO-terrein, Maastricht

-   kernen Zetten en Hemmen, Overbetuwe

-   De Bronnen, Tynaarloo

**7e tranche**

-   Oosterwold, Almere en Zeewolde

-   Weerwater, Almere

-   Toeristisch, recreatieve zone (inclusief het TT-circuit), Assen: hele
    gemeente?!

-   Spoorzone, Culemborg

-   Binckhorst, Den Haag

-   luchthaven Twente, Enschede

-   Bloemendalerpolder, Weesp en Muiden

-   Hembrugterrein, Zaandstad

**8e tranche, gemeentedekkend:**

-   Breda

-   Bussum

-   Deventer

-   Soest

-   Venlo

-   Oldenzaal

**9e tranche**

-   Delft spoorzone

**10e tranche (nog niet definitief)**

-   De Scheg, gemeente Amstelveen,

-   Bedrijventerrein Rijnhaven-Oost, gemeente Alphen aan den Rijn,

-   het gebied Laan 1945, gemeente Beuningen,

-   Binnensingelgebied, gemeente Enschede,

-   Brainpark, gemeente Eindhoven,

-   Automotive Campus, gemeente Helmond,

-   Buitengebied Leudal, gemeente Leudal,

-   CHV-terrein, gemeente Veghel,

-   Bergwijkpark, gemeente Diemen,



### Bijlage 2

De Crisis- en herstelwet maakt het mogelijk om gemeenten aan te wijzen die voor
het geheel of een gedeelte van hun grondgebied een bestemmingsplan met verbrede
reikwijdte kunnen vaststellen. De verbrede reikwijdte bestaat er uit dat van
bepaalde wet- en regelgeving kan worden afgeweken. De aanwijzing van gemeenten
en gebieden en de onderwerpen waarvan kan worden afgeweken vindt plaats in het
Besluit uitvoering Crisis- en herstelwet. In dit besluit is vastgelegd dat ook
kan worden afgeweken van bepaalde onderdelen van de digitale verplichtingen.

Besluit uitvoering Crisis- en herstelwet 

Artikel 7c  lid 9  

Bij de voorbereiding, inrichting en beschikbaarstelling van het bestemmingsplan
kan worden afgeweken van: 

A. de volgende artikelen van het Besluit ruimtelijke ordening:

1.  1.2.1, tweede lid, en 1.2.1a, onderdeel a, onder de voorwaarde dat het
    ontwerp van het bestemmingplan of het vastgestelde bestemmingsplan
    elektronisch op een algemeen toegankelijke wijze beschikbaar wordt gesteld
    en blijft op een door de raad te bepalen internetadres. In dat geval bevat
    de landelijke voorziening, bedoeld in artikel 1.2.1, tweede lid, een
    verwijzing naar dit internetadres;

2.  […] (hier niet relevant)

B. de bij de ministeriële regeling, bedoeld in artikel 1.2.6 van het Besluit
ruimtelijke ordening, gestelde regels of nadere regels.

#### Digitale verplichtingen waarvan kan worden afgeweken

Op grond van artikel 7c  lid 9 van het Besluit uitvoering Crisis- en herstelwet
kan van deze digitale verplichtingen uit het Bro worden afgeweken:

Art 1.2.1 lid 2

Er is een landelijke voorziening waar de visies, plannen, besluiten en
verordeningen, bedoeld in het eerste lid, raadpleegbaar zijn.

Art 1.2.1a  

Bij de voorbereiding van een bestemmingsplan, wijzigings- of uitwerkingsplan,
(…): 

a wordt het ontwerpbesluit met overeenkomstige toepassing van artikel 1.2.1,
eerste en tweede lid, beschikbaar gesteld;

De bij de ministeriële regeling, bedoeld in artikel 1.2.6 van het Besluit
ruimtelijke ordening, gestelde regels of nadere regels.

De genoemde ministeriële regeling is de Regeling standaarden ruimtelijke
ordening 2012. Er hoeft niet voldaan te worden aan de standaarden IMRO2012 (het
informatiemodel ruimtelijke ordening), IMROPT2012 (het informatiemodel voor
planteksten), SVBP2012 (de standaard vergelijkbare bestemmingsplannen) en
STRI2012 (de standaard toegankelijkheid ruimtelijke instrumenten).

#### Welke digitale verplichtingen gelden wel?

De volgende digitale verplichtingen blijven wel gelden omdat deze niet zijn
aangewezen in artikel 7c  lid 9 van het Besluit uitvoering Crisis- en
herstelwet:

-   B&W stellen het besluit tot vaststelling van het bestemmingsplan met
    bijbehorende stukken langs elektronische weg beschikbaar. (art 3.8 lid 3
    Wro)

-   B&W stellen het bestemmingsplan aan een ieder elektronisch beschikbaar. (art
    1.2.1 lid 1 Bro)

-   B&W zorgen er voor dat de status van het bestemmingsplan bij raadpleging
    langs elektronische weg kenbaar is. (art 1.2.1 lid 3 Bro)

-   De kennisgeving van de terinzagelegging van het ontwerp van het
    bestemmingsplan en de mededeling van dat een besluit tot vaststelling van
    het bestemmingsplan is genomen vermelden de plaats waar eenieder de plannen
    langs elektronische weg kan raadplegen en het identificatienummer van die
    stukken (art 1.2.1a onderdeel b Bro)

-   Het bestemmingsplan wordt elektronisch vastgesteld. Van het elektronische
    document wordt ook een papieren versie gemaakt (art 1.2.3 lid 1 Bro)

-   Indien de inhoud van een elektronisch document als bedoeld in het eerste lid
    tot een andere uitleg aanleiding geeft dan de papieren versie, is het
    elektronisch document beslissend (artikel 1.2.3 lid 2 Bro)

-   Het bestemmingsplan bevat een geometrische plaatsbepaling van het
    werkingsgebied (artikel 1.2.5 lid 1 Bro)

-   Ruimtelijkeplannen.nl moet een verwijzing bevatten naar het door de raad te
    bepalen internetadres waar het ontwerp van het bestemmingplan of het
    vastgestelde bestemmingsplan elektronisch op een algemeen toegankelijke
    wijze beschikbaar wordt gesteld en blijft (artikel 7c lid 9 onderdeel B
    Besluit uitvoering Crisis- en herstelwet)

Hoewel in het Besluit uitvoering Crisis- en herstelwet is bepaald dat niet
voldaan hoeft te worden aan de standaarden IMRO2012, IMROPT2012, SVBP2012 en
STRI2012 moeten sommige onderdelen daarvan wel worden toegepast door de bepaling
dat er op ruimtelijkeplannen.nl een verwijzing moet zijn naar het internetadres
waar het bestemmingsplan elektronisch op een algemeen toegankelijke wijze
beschikbaar wordt gesteld en blijft. Om zo’n verwijzing te kunnen maken en
zodanig beschikbaar te stellen dat deze via ruimtelijkeplannen.nl raadpleegbaar
is, dient ten minste aan de volgende onderdelen van de RO Standaarden voldaan te
worden:

-   IMRO, voor zover nodig voor het gekozen plantype en de te gebruiken objecten
    (plantype bestemmingsplan, authentieke interactief raadpleegbare variant van
    plantype beheersverordening dan wel de minimale variant van plantype
    beheersverordening als contour met daaraan gekoppeld pdf’s van plankaart,
    toelichting en regels).

-   De bepalingen van de STRI ten behoeve van het beschikbaar stellen van het
    gekozen plantype, inclusief bepalingen over het waarmerken (t.b.v. de
    authenticiteit), geleideformulier en manifest.

-   SVBP voor opmaak van de plankaart en de structuur van de regels, indien
    gekozen wordt voor het plantype bestemmingsplan.
	
### Bijlage 3

Voor het digitaal ontsluiten van het Chw bestemmingsplan maakt de gemeente de
keuze in hoeverre de inhoud van het bestemmingsplan via Ruimtelijkeplannen.nl
raadpleegbaar is en of het authentieke plan interactief wordt gepresenteerd.
Daar zijn conform hoofdstuk 2 van deze werkafspraak twee opties voor:

1.  <u>Uitvoering met behulp van een contour op Ruimtelijkeplannen.nl</u>.  
    De gemeente stelt een contour met daaraan gekoppeld pdf´s van kaart,
    toelichting en regels beschikbaar die via Ruimtelijkeplannen.nl
    raadpleegbaar is; via een andere weblocatie stelt de gemeente het Chw
    bestemmingsplan op een algemeen toegankelijke wijze beschikbaar

2.  <u>Uitvoering met behulp van een interactief raadpleegbaar plan op
    Ruimtelijkeplannen.nl</u>.  
    De gemeente stelt het Chw bestemmingsplan beschikbaar als authentiek plan
    waarvan de volledige inhoud via Ruimtelijkeplannen.nl interactief
    raadpleegbaar is.

Met de eerste optie wordt via de landelijke voorziening Ruimtelijkeplannen.nl de
contour van het Chw bestemmingsplan beschikbaar gesteld. Op een door de
gemeenteraad te bepalen internetadres stelt de gemeente de gehele integrale
versie van het Chw bestemmingsplan beschikbaar. De *authenticiteit*,
*integriteit*, *volledigheid*, *beschikbaarheid* en *raadpleegbaarheid* van het
Chw bestemmingsplan moet de gemeente met optie 1 zelf waarborgen. Wat de
gemeente zelf moet waarborgen, lichten we in deze bijlage van de werkafspraak
toe. Hiermee moet voor de gemeente duidelijk worden wat zij moeten doen in het
kader van onweerlegbaarheid, wat binnen de RO Standaarden wel is geborgd door
middel van het PKI waarmerk.

De gemeente moet nu zelf de *authenticiteit*, *integriteit*, *volledigheid*,
*beschikbaarheid* en *raadpleegbaarheid* alsook ook de *onweerlegbaarheid* van
het Chw bestemmingsplan (hierna: plan) borgen.

Hierna lichten we deze begrippen toe. Deze toelichting geeft richting aan
gemeente hoe ze deze zaken zelf regelt, en geeft ruimte aan een eigen invulling
door de gemeente.

1.  *Authenticiteit*: eigenschap van echt, oorspronkelijk te zijn. Het
    authentiseren van een digitaal plan houdt in dat de gemeente voor dit plan
    aangeeft dat het inderdaad van haar afkomstig is, dat het om het
    oorspronkelijke plan gaat. De raadpleger van het plan kan achterhalen wat de
    herkomst daarvan is en of het plan compleet en ongewijzigd is.

2.  *Integriteit*: betrouwbaar. Met het beoordelen van de integriteit constateer
    je of het plan ongewijzigd en volledig is. Nadat de inhoud van het plan is
    gewaarmerkt kan en mag het plan niet meer gewijzigd worden. De raadpleger
    van het plan kan er op vertrouwen dat de gemeente het plan in de periode
    tussen beschikbaar stellen en de raadpleger het plan bekijkt, niet is
    aangepast. Wanneer het plan wel is aangepast moet de gemeente er voor zorgen
    dat de informatie wat is aangepast ook bij het plan inzichtelijk is.
    bijvoorbeeld door middel van een nieuw versie nummer met een bijbehorende
    toelichting.

3.  *Volledigheid*: dat het volledig is. Alle bij het plan behorende onderdelen
    zijn beschikbaar en raadpleegbaar voor een ieder. De gemeente moet borgen
    dat het integrale plan volledig raadpleegbaar is en de gemeente kan aantonen
    dat ook alle onderliggende stukken en bestanden van dit plan beschikbaar
    zijn. De raadpleger kan controleren en vaststellen dat niets ontbreekt.

4.  *Beschikbaarheid:* Alle tot het plan behorende onderdelen, de bronbestanden,
    zijn beschikbaar via een weblocatie en kunnen door een ieder worden
    gedownload.

5.  *Raadpleegbaarheid:* het plan is op een toegankelijke manier integraal
    raadpleegbaar. Een gemeente heeft de plicht om naast het op internet
    plaatsen van het plan ook het plan in een interactieve raadpleegomgeving te
    laten zien. De informatie in de vorm van kaart en tekst die is vastgelegd in
    het plan moet in elektronische vorm volledig toegankelijk en raadpleegbaar
    zijn zodat alle relevante bestemmingsplaninformatie wordt getoond: de
    combinatie van (plan)kaart en regels, inclusief toelichting en bijlagen.

6.  *Onweerlegbaarheid:* is de waarborg dat ontvangst en/of verzending van een
    instrument niet kan worden ontkend door de beide betrokken partijen. De
    gemeente kan aantonen dat het gedurende de procedure, alsook erna wanneer
    het plan in werking is getreden altijd voor een ieder beschikbaar en
    raadpleegbaar is.

Bij het beschikbaar stellen van een Chw bestemmingsplan hoort een bepaalde
werkwijze.

*Let op*: indien een gemeente er voor kiest om enkel een contour te publiceren
via Ruimtelijkeplannen.nl dan moet de werkwijze zoals toegelicht paragraaf 2.1
worden gevolgd. Indien een gemeente er voor kiest om een Chw bestemmingsplan
volgens de RO Standaarden te publiceren via Ruimtelijkeplannen.nl, dan zijn de
bovenstaande punten automatisch gewaarborgd omdat de werkwijze in paragraaf 2.2
moet worden gevolgd.
