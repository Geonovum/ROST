# Objectgerichte planteksten
**De Praktijkrichtlijn voor Planteksten maakt het mogelijk om de teksten van
ruimtelijk instrumenten objectgericht op te bouwen. In dit hoofdstuk is de
achtergrond van de praktijkrichtlijn gegeven evenals de strekking van de
standaard.**

## Aanleiding
In de <a href='http://wetten.overheid.nl/BWBR0020449' target='_blank'>Wet ruimtelijke ordening</a> (Wro) en het <a href='http://wetten.overheid.nl/BWBR0023798' target='_blank'>Besluit ruimtelijke ordening</a> (Bro) is vastgelegd dat planologische visies,
plannen, besluiten, verordeningen, algemene maatregelen van bestuur en
ministeriële regelingen digitaal vervaardigd en op elektronische wijze
beschikbaar gesteld moeten worden. Daarnaast is ook in de Wet algemene
bepalingen omgevingsrecht (Wabo) een verplichte elektronische
beschikbaarstelling opgenomen voor sommige gevallen. Om dit mogelijk te maken
zijn de RO standaarden ontwikkeld. Deze verplichte RO Standaarden zijn, vastgelegd met de <a href='http://wetten.overheid.nl/BWBR0031829' target='_blank'>Regeling
standaarden ruimtelijke ordening</a>:

<ul><li><a href='https://docs.geostandaarden.nl/ro/imro' target='_blank'> Informatiemodel Ruimtelijke Ordening Planteksten (IMRO2012)</a> 
<li><a href='https://docs.geostandaarden.nl/ro/stri' target='_blank'>Standaard Toegankelijkheid Ruimtelijke Instrumenten (STRI2012)</a> 
<li><a href='https://docs.geostandaarden.nl/ro/svbp' target='_blank'>Standaard Vergelijkbare Bestemmingsplannen (SVBP2012)</a>
<li><a href='https://docs.geostandaarden.nl/ro/imropt' target='_blank'> Informatiemodel Ruimtelijke Ordening Planteksten (IMROPT2012)</a> .</li>
</ul>
<br/>

De standaard voor planteksten (IMROPT2012) is onder voorwaarde verplicht.
Toepassing van IMROPT2012 is verplicht wanneer de bronhouder ervoor kiest de
planteksten in objectgerichte vorm (XML) beschikbaar te stellen.

IMRO2012 is normstellend voor de codering van ruimtelijke instrumenten. IMRO2012
is van belang voor applicatiebouwers en als referentie voor andere IMRO2012
gerelateerde documenten. IMRO2012 wordt beschreven zonder in te gaan over de
praktische toepassing van het model voor het coderen van digitale ruimtelijke
instrumenten. Alle voor dit toepassingsdoel benodigde informatie is opgenomen in
praktijkrichtlijnen:  
<ul><li><a href='https://docs.geostandaarden.nl/ro/bp2012/' target='_blank'>Praktijkrichtlijn Bestemmingsplannen (PRBP2012)</a>;</li>
<li><a href='https://docs.geostandaarden.nl/ro/sv2012/' target='_blank'>Praktijkrichtlijn Structuurvisies (PRSV2012)</a>;</li>
<li><a href='https://docs.geostandaarden.nl/ro/gb2012/' target='_blank'>Praktijkrichtlijn Gebiedsgerichte Besluiten (PRGB2012)</a>;</li>
<li><a href='https://docs.geostandaarden.nl/ro/pv2012/' target='_blank'>Praktijkrichtlijn Provinciale Verordening (PRPV2012)</a>;</li>
<li><a href='https://docs.geostandaarden.nl/ro/amvb2012/' target='_blank'>Praktijkrichtlijn Algemene Maatregel van Bestuur (PRAMvB2012)</a>;</li>
<li><a href='https://docs.geostandaarden.nl/ro/pt2012/' target='_blank'>Praktijkrichtlijn voor Planteksten (PRPT2012)</a>.</li>
</ul><br/>

Tot slot is er ook een richtlijn voor de analoge bestemmingsplan kaart:  
<ul><a href='https://docs.geostandaarden.nl/ro/abpk2012/' target='_blank'>Praktijkrichtlijn Analoge Bestemmingsplan Kaart (PRABPK2012)</a>.
</ul><br/>

Bovenstaande praktijkrichtlijnen zijn met name gericht op de geometrie en opbouw
van de desbetreffende instrumenten. De geografie vormt hierbij de ingang voor
het raadplegen van de ruimtelijke plannen. Om ruimtelijke plannen efficiënter en
effectiever toegankelijk te maken, is het nodig ook met de planteksten
objectgericht om te gaan. Dat levert een aantal voordelen op die benoemd worden
in paragraaf 2.3. Binnen de RO standaarden 2012 is het gebruik van
objectgerichte planteksten mogelijk. Hiermee wordt het mogelijk om de tekst te
laten fungeren als ingang voor het raadplegen van het ruimtelijk plan.

Het voorliggende document betreft de Praktijkrichtlijn voor Planteksten
(PRPT2012). Deze praktijkrichtlijn beschrijft de wijze waarop objectgerichte
planteksten kunnen worden opgebouwd en uitgewisseld binnen de RO Standaarden 2012. Deze 
praktijkrichtlijn vormt een toelichting op het IMRO2012 voor Planteksten: IMROPT2012. 
In deze 2012 versie ligt de nadruk op bevorderen van uitwisselbaarheid.

## Toepassingsgebied
IMROPT2012 en deze praktijkrichtlijn zijn van toepassing op alle instrumenten
waarop het Informatiemodel Ruimtelijke Ordening (IMRO2012) van toepassing is:
-   bestemmingsplan;
-   rijksbestemmingsplan;
-   inpassingsplan;
-   structuurvisie;
-   beheersverordening;
-   voorbereidingsbesluit;
-   aanwijzingsbesluit (proactieve aanwijzing);
-   reactieve aanwijzing;
-   provinciale verordening;
-   algemene maatregel van bestuur;
-   ministeriële regeling;
-   exploitatieplan;
-   omgevingsvergunning.

Het ligt niet voor de hand om een gerechtelijke uitspraak als objectgerichte
plantekst conform IMROPT beschikbaar te stellen, dit is echter wel mogelijk en
toegestaan.  

## Status
Zoals hierboven beschreven is in Wro en Wabo vastgelegd dat bepaalde ruimtelijk
instrumenten op elektronische wijze beschikbaar gesteld moeten worden. Binnen
deze vereisten is het toegestaan om de teksten van deze ruimtelijk instrumenten
in objectgerichte vorm beschikbaar te stellen als authentieke bronbestanden
conform IMROPT2012.  
Toepassing van IMROPT2012 en deze praktijkrichtlijn is binnen de RO standaarden
2012 facultatief voor bronhouders, omdat het ook toegestaan is om teksten in
HTML en PDF beschikbaar te stellen. In de STRI2012 en bijbehorende
Praktijkrichtlijn Ruimtelijke Instrumenten (PRTRI2012) wordt hier nader op
ingegaan.

Voor afnemers houdt de mogelijkheid om planteksten alleen in objectgerichte vorm
(XML) beschikbaar te stellen als authentieke bronbestanden de verplichting in om
dit uitwisselingsformaat te ondersteunen. Immers, er zullen plannen beschikbaar
worden gesteld waarvan de teksten alleen in dit XML formaat beschikbaar zijn.

## Leeswijzer
In [Hoofdstuk 2](#H02) wordt er ingegaan op wat objectgerichte teksten zijn en welke
voordelen en extra mogelijkheden het gebruik er van biedt boven traditionele
teksten. In [Hoofdstuk 3](#H03) wordt nader ingegaan op het schrijven van objectgerichte
teksten. [Hoofdstuk 4](#H04) beschrijft de modelmatige opbouw. Tot slot worden in
[Hoofdstuk 5](#H05) de planobjecten en hun attributen toegelicht.

