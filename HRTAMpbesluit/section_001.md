## Inleiding

Het projectbesluit is het Omgevingswet-instrument voor het uitvoeren van een project en het in werking hebben of in stand houden daarvan. Doorgaans zal het om omvangrijke projecten met grote belangen gaan. Projectbesluiten worden vastgesteld door waterschap, provincie en het Rijk. Het projectbesluit is de opvolger van:
-	Het inpassingsplan op grond van de Wro, voor provincie en Rijk; 
-	Het projectplan op grond van de Waterwet, voor waterschap en Rijk;
-	Het tracébesluit op grond van de Tracéwet, voor het Rijk.

Het projectbesluit bevat:
a.	een beschrijving van het project, de te treffen maatregelen en de toestemmingen;
b.	de regels waarmee het projectbesluit het omgevingsplan wijzigt.
In het [Toepassingsprofiel (TPOD) projectbesluit](https://geonovum.github.io/TPOD/TPOD%20Projectbesluit/TPOD_Projectbesluit_v3.0.0.pdf) is beschreven dat het projectbesluit bestaat uit een besluitdeel, een regeling voor het vrijetekstdeel ten behoeve van de onderdelen genoemd bij a, en een regeling met artikelstructuur ten behoeve van onderdeel b: de regels waarmee het omgevingsplan wordt gewijzigd. De laatste is juridisch gezien het tijdelijk regelingdeel. Het tijdelijk regelingdeel kan net zo vaak voorkomen als er omgevingsplannen worden gewijzigd door een projectbesluit.

### Werkafspraak en handreiking

Met de werkafspraak TAM-projectbesluit wordt provincies en het Rijk de mogelijkheid geboden om een Omgevingswet-projectbesluit op te stellen op basis van de RO Standaarden 2012, en te publiceren via Ruimtelijkeplannen.nl en de overbruggingsfunctie van het Informatiehuis Ruimte naar het Digitaal Stelsel Omgevingswet. 
Onder de Omgevingswet hebben ook de waterschappen de bevoegdheid een projectbesluit vast te stellen. Deze werkafspraak is echter niet voor de waterschappen bedoeld omdat zij onder huidig recht geen instrumenten opstellen waarop de RO Standaarden van toepassing zijn.

De onderdelen van de TAM-projectbesluit voor pronvincies en het Rijk zijn: 
- de werkafspraak TAM-projectbesluit;
- validatieregels, geimplementeerd in de validator van Ruimtelijkeplannen.nl;
- deze technische handreiking.
Deze  handreiking vult de werkafspraak aan, ter ondersteuning van de provincies voor de technische toepassing van de werkafspraak in de praktijk. 

### Doel van de handreiking

De handreiking geeft de werkwijze en keuzemogelijkheden weer voor het Omgevingswet-instrument projectbesluit, dat door de provincie technisch wordt gerealiseerd met de RO Standaarden 2012, en door gebruik van de Wro plan keten het projectbesluit te ontsluiten via Ruimtelijkeplannen.nl naar het Digitaal Stelsel Omgevingswet.  

Deze handreiking gaat niet in op de inhoud van het instrument projectbesluit. Voor de juridische context van het intrument verwijzen we naar de Omgevingswet- en regelgeving. De procedurestappen van de projectprocedure komen in deze handreiking ook niet in aan de orde. Voor meer informatie over het projectbesluit, raadpleeg de TPOD projectbesluit via de [Geonovum website](https://www.geonovum.nl/geo-standaarden/omgevingswet/STOPTPOD). 


### Leeswijzer

In [hoofdstuk 2](#wijzigingsbesluit-projectbesluit) komt het gebruik van de RO Standaarden aan de orde voor de toekomstkoming van het projectbesluit. In [hoofdtuk 3](#publiceren) gaan we in op de beschikbaarstelling van het projectbesluit via de Wro planketen aan Ruimtelijkeplannen.nl en de ontsluiting in de viewer van het DSO-LV. Tot slot nog enkele aandachtspunten in [hoofdstuk 4](#aandachtspunten). 

