## Aandachtspunten 

Een TAM-projectbesluit is juridisch een omgevingsdocument maar technisch een (Wro) inpassingsplan. Dat heeft als voordeel dat in noodgevallen toch ruimtelijke ontwikkelingen doorgang kunnen vinden zelfs als de keten ‘van plan tot publicatie’ door welke oorzaak dan ook nog niet kan worden ingezet na inwerkingtreding van de Omgevingswet. Maar er zijn ook aandachtspunten, hiermee dient rekening te worden gehouden bij de inzet van TAM-projectbesluit:

- Het beheer en muteren van het projectbesluit door de provincie dat het projectbesluit heeft vastgesteld is op de langere termijn niet mogelijk, als dit conform TAM projectbesluit is beschikbaar gesteld. Het gebruik van de TAM projectbesluit is een hulpmiddel voor de korte termijn.   
- De weergave van een TAM-projectbesluit wordt gestuurd door de keuze van de IMRO-objecten die worden ingezet om het besluit te maken. Het besluit is raadpleegbaar in het omgevingsloket. De werking van de viewer 'Regels op de Kaart' en de overbruggingsfunctie bepalen uiteindelijk hoe bruikbaar het kaartbeeld wordt.
- Het is niet mogelijk om bij een TAM-projectbesluit de pons-functie mee te geven om het onderliggende Wro-inpassingsplannen. 
- Tijdreizen in de viewer 'Regels op de Kaart' zal niet goed werken met TAM-projectbesluit. IMRO2012 heeft niet de juiste tijdreisattributen om dit te kunnen ondersteunen.
- Bij het gebruik van TAM-projectbesluit kan wel de relatie juridische regel – werkingsgebied worden nagebootst maar annotaties zijn niet mogelijk. IMRO2012 biedt hier geen mogelijkheden voor. Dat houdt in dat er geen relatie met Toepasbare Regels kan worden gelegd, en een TAM-projectbesluit niet werkt bij de vragenbomen in het omgevingsloket. Het niveau van dienstverlening in het loket is beduidend lager. Ook selecties in de viewer 'Regels op de Kaart' werken niet of minder goed, want deze zijn afhankelijk van annotatie.
- Uiteindelijk moet een TAM-projectbesluit door de provincie, dan wel het Rijk, verwerkt worden in het STOP/TPOD projectbesluit. Dit betekent feitelijk dat het besluit opnieuw gemaakt en bekendgemaakt moet worden. Dat is extra werk en afhankelijk van de juridisch inbedding, is het besluit opnieuw appellabel, ondanks het feit dat het al juridisch een omgevingsdocument is.
- Voor de lange termijn dient het projectbesluit conform de geldende standaarden voor de Omgevingswet (STOP/ TPOD) te worden bekend gemaakt en beschikbaar gesteld.
- Het beheer van de juridische procedures en de besluiten daarin wordt complexer. Naast het afmaken van lopende procedures op grond van overgangsrecht, ontstaat er een set besluiten die juridisch omgevingsdocument zijn maar technisch in de Wro planvoorraad zijn opgenomen. Daarnaast zullen ook de eerste Omgevingswet besluiten in STOP/TPOD formaat in procedure gaan (wat de juridische consequenties zijn van deze samenloop van de diverse besluiten wordt nog nader uitgewerkt en maakt geen onderdeel uit van deze handreiking). 

Het zijn deze overwegingen die meegenomen kunnen worden bij de afweging om al dan niet gebruik te gaan maken van de optie TAM-projectbesluit.

