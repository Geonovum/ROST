## Publiceren 

### Ruimtelijkeplannen.nl

Het publiceren van het uiteindelijk met de RO Standaarden 2012 vormgegeven wijziging van de TAM-projectbesluit gaat niet anders dan de publicatie van een inpassingsplan op basis van de Wro. Dat betekent dat er geen aanpassingen aan software, procedure of manier van handelen nodig is. De enige voorwaarde is dat de TAM-projectbesluit voldoet aan de technische vereisten van de RO Standaarden. Dat kan op de normale wijze vooraf worden getoetst door het projectbesluit via de optie manifest-validatie aan te bieden aan de <a href='https://www.ruimtelijkeplannen.nl/validator/validator/?' target='_blank'>validator</a> van Ruimtelijkeplannen.nl. Als deze online validatie slaagt zal bijna zeker de publicatie ook goed gaan.

De publicatie van een TAM-projectbesluit volgt dezelfde route als een inpassingsplan onder de Wro. Door met de plansoftware het gevalideerde plan te publiceren, wordt de set bestanden die het TAM-projectbesluit vormen op de webdirectory van de provincie, dan wel het Rijk, geplaatst (dat kan ook een locatie bij de leverancier zijn). Tweemaal per dag komt de harvester van Ruimtelijkeplannen.nl langs, controleert of er nieuwe plannen in het manifest van de bronhouder staan. Als dat het geval is dan worden de planbestanden opgehaald en weergegeven op de website van Ruimtelijkeplannen.nl.

Technisch betekent dit, dat een TAM-projectbesluit onderdeel wordt van de Wro planvoorraad zoals opgenomen in het Wro-manifest van de provincie, dan wel het Rijk. Dat heeft weinig consequenties maar de totale planvoorraad moet wel goed beheerd worden. Het is dan immers tijdelijk zo dat Wro-besluiten en Omgevingswet-besluiten door elkaar staan in de planvoorraad die beheerd wordt middels de Wro plansoftware.

Alle planinformatie uit Ruimtelijkeplannen.nl wordt voortdurend gesynchroniseerd door de overbruggingsfunctie voor de ontsluiting in het DSO-LV, en wordt zichtbaar in de viewer Regels op de Kaart (het omgevingsloket). Daar zijn deze plannen raadpleegbaar in het omgevingsloket maar met minder functionaliteit dan een volwaardig projectbesluit op basis van de STOP/TPOD standaard.

### Pilot.ruimtelijkeplannen.nl

Omdat een TAM-projectbesluit in technische zin een IMRO2012 inpassingsplan is, kan deze ook gepubliceerd worden op de test-omgeving van Ruimtelijkplannen.nl. Dat maakt het projectbesluit raadpleegbaar op pilot.ruimtelijkeplannen.nl zonder dat daar juridische consequenties aan verbonden zijn. Deze route kan dienen om, voorvoorafgaand aan de inwerkingtreding van de Omgevingswet, het gemaakte TAM-projectbesluit<i>technisch</i> te toetsen op juistheid en volledigheid. 

Het is voorafgaand aan het inwerkingtreden van de Omgevingswet slechts beperkt, en alleen in samenwerking met het Kadaster mogelijk een TAM-projectbesluit te testen in de keten naar het omgevingsloket, de zogenaamde pré-omgeving van het DSO. 

### Weergave DSO

Bij inwerkingtreding van de Omgevingswet zal de viewer van Ruimtelijkeplannen.nl niet meer de volledige actuele situatie weergeven. Raadplegen van ruimtelijke plannen kan vanaf dat moment in samenhang met de omgevingsdocumenten op basis van STOP/TPOD uitsluitend via de viewer ‘Regels op de Kaart’ van het omgevingsloket. 

De viewer ‘Regels op de Kaart’ van het omgevingsloket geeft de Wro plannen zoveel mogelijk weer als nu gebruikelijk is op Ruimtelijkeplannen.nl. De weergave van het inpassingsplannen, en dus ook een TAM-projectbesluit, kan dus gestuurd worden door de keuze van de hoofdgroep bij het definiëren van objecten voor een TAM-projectbesluit in de Wro plansoftware. Als de provincie, dan wel het Rijk, kiest voor een TAM-projectbesluit dat dicht bij de opbouw van het huidige inpassingsplan ligt, dan zal de weergave daarvan ook veel lijken op wat we gewend zijn bij de inpassingsplannen van de Wro. Als juist wordt gekozen voor veel afwijkende projectbesluit-objecten waarvoor veel de hoofdgroep ‘overig’ of ‘overige zone’ wordt gebruikt, dan zal de weergave minder duidelijk zijn omdat 'overig' wordt getoond als grijs vlak, of alleen als zwarte omlijning. 

Het stapelen van enkelbestemmingen voor een TAM-projectbesluit kan en mag conform de mogelijkheden van de RO Standaarden, de keuze hiervoor ligt bij de bronhouder. Het stapelen van objecten heeft wel gevolgen voor de weergave en raadpleegbaarheid in het omgevingsloket.  

