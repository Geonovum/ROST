## Uitgangspunt

De kern van het gebruik van TAM-instructie is, dat vanaf inwerkingtreding van de Omgevingswet, de onder de Wro planketen gebruikt kan worden voor het opstellen en publiceren van een instructie. De RO Standaarden 2012 worden niet aangepast. Ook wordt op geen enkele manier iets aangepast aan de Wro plansoftware die wordt gebruikt voor digitale ruimtelijke plannen. Ook aan de manier van publiceren naar Ruimtelijkeplannen.nl verandert niets. Wel wordt de validator van Ruimtelijkeplannen.nl bij inwerkingtreding van de Omgevingswet aangevuld en enigszins aangepast om het overgangsrecht van Wro naar Omgevingswet te faciliteren, en de TAM-instructie mogelijk te maken.

Om een omgevingswetbesluit te kunnen nemen met behulp van TAM-instructie wordt uitsluitend gebruik gemaakt van de Wro planfiguur ‘aanwijzingsbesluit’. De validator van Ruimtelijkeplannen.nl en het Omgevingsloket moeten een TAM-instructie kunnen herkennen ná inwerkingtreding van de Omgevingswet. Daarom is met deze werkafspraak de plannaam bepalend: de plannaam begint met “TAM-instructie”, gevolgd door de naam van het besluit. Hiermee wordt het onderscheid gemaakt tussen een Wro aanwijzingsbesluit en een instructie onder de Omgevingswet.

Deze TAM geldt voor provincies en het Rijk. Voor provincies geldt dat zij in de volgende situatie kunnen besluiten tot het nemen van een instructie: 
- een instructie gericht op het omgevingsplan;
- een instructie gericht op het projectbesluit; 
- een instructie gericht op uitvoering van een programma van Gedeputeerde Staten; 
- een instructie over de uitoefening van een taak of een bevoegdheid.
Achtergrondinformatie over instructie vindt u op de website van Informatiepunt Leefomgeving (<a href='https://iplo.nl/regelgeving/instrumenten/instructie/instructie/' target=_blank'>instructie</a> en <a href='https://iplo.nl/regelgeving/instrumenten/instructie/inzet-instructie-provincie/' target=_blank'>inzet instructie door provincie</a>). 

Voor het Rijk geldt dat zij in de volgende situaties kunnen besluiten tot het nemen van een instructie:
- een instructie gericht op het omgevingsplan;
- een instructie gericht op de omgevingsverordening;
- een instructie gericht op het projectbesluit;
- een instructie gericht op uitvoering van een programma van Onze Minister;
- een instructie over de uitoefening van een taak of een bevoegdheid.

In het geval een provincie of het Rijk geen instructie kan opstellen en publiceren conform de het Toepassingsprofiel (TPOD) instructie, dan maakt zij gebruik van deze werkafspraak TAM-instructie. 

In het geval een provincie of het Rijk na inwerkingtreding van de Omgevingswet besluit tot een instructie bij een lopende bestemmingsplanprocedure, dan is dit geen instructie conform de Omgevingswet maar een aanwijzigingsbesluit
 conform de Wro. De Wro moet worden toegepast inclusief het gebruik van de RO Standaarden en Ruimtelijkeplannen.nl. Bij het gebruik van het aanwijzigingsbesluit wordt <i>géén</i> gebruik gebruik gemaakt van deze werkafspraak: in de naam van het besluit wordt daarom <i>niet</i> 'TAM-instructie' opgenomen. Meer informatie over het gebruik van het aanwijzigingsbesluit is opgenomen in paragraaf 5.2.1 van de <a href='https://docs.geostandaarden.nl/ro/gb2012/' target=_blank'>Praktijkrichtlijn Gebiedsgerichte Besluiten (PRGB2012)</a>.  

Deze werkafspraak gaat niet in op de inhoud van het omgevingsdocument instructie. Voor de juridische context van het omgevingsdocument verwijzen we naar de Omgevingswet- en onderliggende regelgeving. In het <a href='https://geonovum.github.io/TPOD/TPOD%20Instructie/TPOD_instructie_v2.0.1.pdf' target='_blank'>Toepassingsprofiel (TPOD) instructie</a> zijn de inhoudelijke aspecten van de instructie beschreven. 



