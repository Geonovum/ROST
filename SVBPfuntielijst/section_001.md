# Inleiding  {#4F2D35C2}
De <a href='https://docs.geostandaarden.nl/ro/svbp/' target='_blank'>Standaard Vergelijkbare Bestemmingsplannen</a> bevat de normen die van toepassing zijn op de vormgeving en inrichting van bestemmingsplannen, inpassingsplannen en rijksbestemmingsplannen onder de Wet ruimtelijke ordening, met het doel om deze op vergelijkbare wijze op te bouwen en weer te geven. De SVBP2012 Functielijst is een separate bijlage bij de Standaard Vergelijkbare Bestemmingsplannen.
## Wet- en regelgeving {#5837333E}
In de <a href='http://wetten.overheid.nl/BWBR0020449' target='_blank'>Wet ruimtelijke ordening</a> met bijbehorend <a href='http://wetten.overheid.nl/BWBR0023798' target='_blank'>Besluit ruimtelijke ordening</a> heeft het bestemmingsplan een belangrijke rol als normstellend instrument voor het ruimtelijk beleid van gemeenten, provincies en het rijk. In de ministeriÃ«le <a href='http://wetten.overheid.nl/BWBR0031829' target='_blank'>Regeling standaarden ruimtelijke ordening</a>  is vastgelegd dat de Standaard Vergelijkbare Bestemmingsplannen (SVBP2012) de norm is voor de vergelijkbaarheid van bestemmingsplannen. Naast de SVBP2012 zijn ook het Informatiemodel Ruimtelijke Ordening (IMRO2012) en de Standaard Toegankelijkheid Ruimtelijke Instrumenten (STRI2012) normerend bij het vastleggen en beschikbaar stellen van bestemmingsplannen.
## Specifieke bestemmingsbenaming {#7FE3E8CB}
In de Standaard Vergelijkbare Bestemmingsplannen zijn de normen voor de vormgeving en inrichting van de bestemmingen in een bestemmingsplan vastgelegd. Met een <a href='https://docs.geostandaarden.nl/ro/svbp/' target='_blank'>bestemming</a> wordt tot uitdrukking gebracht welke gebruiksdoelen of functies, met het oog op een goede ruimtelijke ordening, aan de in het plan begrepen gronden zijn toegekend.
Iedere bestemming heeft een naam en voor de naam van een bestemming zijn vier varianten mogelijk. Voor variant 2 - specifieke bestemmingsbenaming gebruiken is deze functielijst opgesteld ten behoeve van de eenduidigheid in de naamgeving en digitale verbeelding van bestemmingen. 
## Leeswijzer {#67752D02}
De <a href='http://ro-standaarden.geonovum.nl/2012/SVBP/1.2/SVBP2012-Functielijst-v1.2.1.pdf' target='_blank'>vorige versie</a> van deze functielijst was een pdf document waarin slechts de tabel was opgenomen. Deze versie is toegankelijk gemaakt als html document inclusief context en verwijzingen. 
Deze functielijst is ook als <a href='https://www.geonovum.nl/geo-standaarden/ro-standaarden-ruimtelijke-ordening/standaard-vergelijkbare-bestemmingsplannen' target='_blank'>implementatiebestand</a> beschikbaar voor de technische implementatie van de Standaard Vergelijkbare Bestemmingsplannen. 
In hoofdstuk 2 is de toelichting op en de functielijst zelf opgenomen. 
