## Aanleiding

Gegevens in de landelijke voorziening Ruimtelijkeplannen.nl dienen aan in Wro/Bro en Regeling standaarden gestelde kwaliteitseisen te voldoen. De plannen en besluiten worden gemaakt met behulp van de RO Standaarden. De bronhouder is degene die verantwoordelijk is voor een goede gegevenskwaliteit. 

De komst van de Omgevingswet en de landelijke voorziening DSO geeft hier extra urgentie aan. De opgave voor gemeenten, provincies en het rijk is de inhoud in Ruimtelijkeplannen.nl zodanig gereed te maken voor de Omgevingswet, dat deze voldoet aan minimale kwaliteitseisen om de wet en het DSO zoals beoogd te laten werken. 

Het op orde hebben van metadata van huidige ruimtelijke plannen wordt hiermee extra belangrijk. Het is mogelijk fouten hierin te herstellen, zonder een nieuw besluit en bijbehorende procedure, als enkele randvoorwaarden in acht worden genomen.

Een tussentijds advies over het gebruik van de RO Standaarden heet een werkafspraak. Deze werkafspraak heeft betrekking op foutherstel in ruimtelijke plannen: foutherstel waarbij “kennelijke verschrijvingen” op een zo eenvoudig mogelijke wijze dienen te worden hersteld door de bronhouder. 

