## Business case

Vanaf inwerkingtreding van de Omgevingswet vormen het bestemmingsplan, inpassingsplan, wijzigingsplan, uitwerkingsplan, exploitatieplan en de beheersverordening het tijdelijk omgevingsplan. Vanaf dat moment kunnen deze ruimtelijke plannen, afgezien van dan nog lopende Wro-procedures die worden afgemaakt op basis van de Wro, ook niet meer gewijzigd worden. Indien de planvoorraad op orde wordt gebracht, moet dit voor inwerkingtreden van de Omgevingswet gebeuren door de bronhouder zelf.

De planvoorraad van Ruimtelijkeplannen.nl wordt in de landelijke voorziening DSO door middel van de overbruggingsfunctie van het project Informatiehuis Ruimte ontsloten. Om de ontsluiting van deze data goed te kunnen doen, is actuele en juiste metadata en een volledige en consistente planvoorraad in Ruimtelijkeplannen.nl noodzakelijk. Het huidige Ruimtelijkeplannen.nl benut de in plannen aanwezige structuur en metadata maar beperkt. De overbruggingsfunctie gaat dit wel doen, bijvoorbeeld voor het kunnen navigeren van tekst naar kaart (en omgekeerd) of het bepalen van leidende plannen.

Het naderhand door de bronhouder aanpassen van reeds eerder gepubliceerde plannen kan en mag, indien het gaat om:

<ul><li>een (beperkte) set van metadata die van cruciaal belang is voor (blijvende) begrijpelijkheid, raadpleegbaarheid en bruikbaarheid van plannen, niet alleen in de huidige LV, maar ook in het DSO.</li>
<li>het ervoor zorgen dat â€“ op grond van de bestaande verplichting daartoe in het Besluit ruimtelijke ordening (Bro) - de lokaal aanwezige planvoorraad consistent is met de landelijke voorziening Ruimtelijkeplannen.nl.</li>
</ul>

De kosten voor het aanpassen van de ruimtelijke plannen liggen bij de bronhouder in de vorm van tijd. 

