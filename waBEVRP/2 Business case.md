## Business case

In verband met beveiligingseisen verzoekt de beheerder van Ruimtelijkeplannen.nl, het Kadaster, alle bronhouders van ruimtelijke instrumenten de manifesten en plannen voortaan te publiceren via standaard poortnummers: poort 80Â voor HTTP verkeer en poort 443 voor HTTPS verkeer. 

Het overgrote deel van de bronhouders deed en doet dit al. De vijf gemeenten die manifesten en plannen publiceren op poort 8080 geven alle vijf aan dit om te gaan zetten in de komende tijd. Om er voor te zorgen dat er geen nieuwe bronhouders overgaan op poort 8080 of nog andere poortnummers, wordt met een werkafspraak vastgelegd dat dit niet langer mogelijk is. Op dat moment kan het Kadaster de harvesting van de landelijker voorziening Ruimtelijkeplannen.nl dan ook zo instellen dat alleen genoemde poorten worden gebruikt. 

