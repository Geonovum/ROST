## Werkwijze

Technisch gezien maakt de provincie de omgevingsverordening conform de RO Standaarden 2012, met toepassing van: 
- het IMRO2012 typePlan Provinciale verordening;
- het STRI2012 manifest beschikbaarstelling op de weblocatie van de bronhouder ten behoeve van de ontsluiting via Ruimtelijkeplannen.nl.

Een omgevingsverordening opgesteld met behulp van TAM in plaats van de STOP/TPOD standaarden, moet herkenbaar zijn. Dit is belangrijk voor een goede validatie en ten behoeve van de overbruggingsfunctie naar de landelijke voorziening Digitaal Stelsel Omgevingswet. Daarom leggen we in deze werkafspraak de naamgeving vast: 

Werkafspraak: de naam van het plan is ‘TAM-omgevingsverordening[spatie][plannaam]’

De provincie moet voor de inwerkingtreding van de Omgevingswet een ontwerp-omgevingsverordening en een definitieve omgevingsverordening publiceren. Daarna volgen wijzigingsbesluiten. Zowel de initiële omgevingsverordening als de wijzigingsbesluiten kunnen worden gemaakt met behulp van de werkafspraak TAM-omgevingsverordening. Juridisch gezien is de TAM-omgevingsverordening een volwaardige wijziging van de omgevingsverordening onder de Omgevingswet. Inhoudelijk moet deze wijziging voldoen aan de eisen vanuit de Omgevingswet. De met IMRO2012 opgestelde TAM-omgevingsverordening moet door de provincie uiteindelijk worden verwerkt in de omgevingsverordening op basis van de STOP/TPOD standaard. 

Een omgevingswetbesluit kent geen object ‘besluitgebied’. Voor de validatie van de middels de TAM opgestelde provinciale verordening is het wel noodzakelijk om een besluitgebied op te nemen. Hiervoor maken we gebruik van het object 'Besluitgebied_P'. Voor de  objecten 'Besluitvlak_P' en 'Besluitsubvlak_P' wordt net als bij de Wro provinciale verordening, ook met de TAM-omgevingsverordening een representatie meegegeven die met een duidelijke structuur het plan onderverdeelt in consistente onderdelen. Voor deze representatie (digitale verbeelding) moet gebruik worden gemaakt van de symboolcodelijst die bij de RO Standaarden 2012 beschikbaar is via de [Geonovum website](https://www.geonovum.nl/geo-standaarden/ro-standaarden-ruimtelijke-ordening/informatiemodel-ruimtelijke-ordening-imro2012). De symboolcodelijst beschrijft de vormgeving van de symbolen, kleuren en patronen. 

De TAM-omgevingsverordening kan met behulp van IMRO2012 alleen op objectniveau worden gemodelleerd. Er kunnen bijvoorbeeld geen annotaties worden opgenomen, zoals dit met TPOD standaarden wel kan.

De werkafspraak is samengevat in Tabel 1. 

<b>Tabel 1 Specifieke waarden ‘Besluitgebied’ bij een TAM-omgevingsverordening</b>

<table style='width: 100%;'><caption></caption>
<colgroup><col id='col1' style='width: 21.239242685025815%;'
<col id='col2' style='width: 78.76075731497419%;'
</colgroup>
<thead valign='top'><tr><th align='left' style='border-top: 0.75pt solid #000000; border-left: 0.75pt solid #000000; border-bottom: 0.75pt solid #000000; border-right: 0.75pt solid #000000; background-color: #000000;'><b>attribuut</b>

</th>
<th align='left' style='border-top: 0.75pt solid #000000; border-left: 0.75pt solid #000000; border-bottom: 0.75pt solid #000000; border-right: 0.75pt solid #000000; background-color: #000000;'><b>waarde</b>

</th>
</tr>
</thead>
<tbody valign='top'><tr><td align='left' style='border-top: 0.75pt solid #000000; border-left: 0.75pt solid #000000; border-bottom: 0.75pt solid #000000; border-right: 0.75pt solid #000000; background-color: #FFFFFF;'>typePlan

</td>
<td align='left' style='border-top: 0.75pt solid #000000; border-left: 0.75pt solid #000000; border-bottom: 0.75pt solid #000000; border-right: 0.75pt solid #000000; background-color: #FFFFFF;'>provinciale verordening

</td>
</tr>
<tr><td align='left' style='border-top: 0.75pt solid #000000; border-left: 0.75pt solid #000000; border-bottom: 0.75pt solid #000000; border-right: 0.75pt solid #000000; background-color: #FFFFFF;'>naam

</td>
<td align='left' style='border-top: 0.75pt solid #000000; border-left: 0.75pt solid #000000; border-bottom: 0.75pt solid #000000; border-right: 0.75pt solid #000000; background-color: #FFFFFF;'>TAM-omgevingsverordening[spatie][plannaam]

</td>
</tr>
</tbody>
</table>

Het publiceren van een Omgevingswet omgevingsverordening met behulp van de TAM-omgevingsverordening gaat op dezelfde wijze als het Wro provinciale verordening: met de RO Standaarden 2012. Vooraf kan met de validator van pilot.Ruimtelijkeplannen.nl worden gecontroleerd of het besluit valide is. Van belang is de naamgeving conform deze werkafspraak en het juist gebruik van de planstatus en de dossierstatus. 
Voorafgaand aan de vaststelling van een omgevingsverordening dient een voorbereidingsprocedure doorlopen te worden. Er is geen rechtstreeks beroep mogelijk tegen de vaststelling van een omgevingsverordening waardoor deze direct na het vaststellen ervan onherroepelijk in werking treed. Het typePlan provinciale verordening kent uitsluitend de dossierstatussen 'in voorbereiding', 'geheel onherroepelijk in werking', 'vervallen' of 'geconsolideerd'.

Aanvullend op deze werkafspraak is een <a href='https://docs.geostandaarden.nl/ro/HRTAMomver/' target=_blank'>technische handreiking</a> beschikbaar. In deze handreiking wordt deze werkafspraak nader toegelicht en wordt aangeven op welke wijze de RO Standaarden wel of niet kunnen/moeten worden toegepast. 
