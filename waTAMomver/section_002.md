## Uitgangspunt

Deze noodmaatregel zorgt ervoor dat de provincies de belangrijkste uitvoeringsprocessen, zoals gebiedsontwikkelingen, kunnen blijven uitvoeren totdat de zij de Omgevingswet instrument omgevingsverordening wel conform de STOP/ TPOD standaarden kunnen bekendmaken en beschikbaar stellen via het DSO-LV. 

Voor het gebruik TAM-omgevingsverordening geldt, dat vanaf inwerkingtreding van de Omgevingswet, de Wro planketen gebruikt kan worden voor het opstellen en publiceren van een omgevingsverordening. De RO Standaarden 2012 worden niet aangepast. Ook wordt op geen enkele manier iets aangepast aan de Wro plansoftware die (op dat moment nog) wordt gebruikt voor digitale ruimtelijke plannen. Ook aan de manier van publiceren via Ruimtelijkeplannen.nl verandert niets. 
Wel wordt de validator voor Ruimtelijkeplannen.nl aangevuld en enigszins aangepast om het overgangsrecht van Wro naar Omgevingswet te faciliteren, en de TAM-omgevingsverordening mogelijk te maken.

Het Wro planfiguur ‘provinciale verordening’ wordt na de inwerkingtreding van de Omgevingswet in principe tegengehouden door de validator van Ruimtelijkeplannen.nl. De validator moet een TAM-omgevingsverordening kunnen herkennen om een omgevingsverordening wel door te laten ná inwerkingtreding van de Omgevingswet. Daarom is met deze werkafspraak de plannaam bepalend: de plannaam begint met “TAM-omgevingsverordening”, gevolgd door de naam van het besluit. Hiermee wordt het onderscheid gemaakt tussen een Wro provinciale verordening en een omgevingsverordening onder de Omgevingswet op basis van TAM-omgevingsverordening.

Om een omgevingswetbesluit te kunnen nemen met behulp van TAM-omgevingsverordening wordt uitsluitend gebruik gemaakt van de IMRO plantype ‘provinciciale verordening’, conform de RO Standaarden 2012. 

