## Aanleiding 

Tijdelijke Alternatieve Maatregelen (TAM) zijn er voor het geval overheden niet op tijd kunnen aansluiten op het DSO of wanneer DSO bijvoorbeeld op een onderdeel niet op tijd klaar is. De minister wil voorkomen dat hierdoor bij gemeenten eventuele woningbouwontwikkelingen of ontwikkelingen zoals op het gebied van de energietransitie vertraging oplopen.

Met de werkafspraak TAM- omgevingsverordening worden provincies en het Rijk de mogelijkheid geboden om een Omgevingswet omgevingsverordening op te stellen en publiceren op basis van de RO Standaarden 2012, via Ruimtelijkeplannen.nl en de overbruggingsfunctie van het Informatiehuis Ruimte naar het Digitaal Stelsel Omgevingswet. Het kunnen nemen van een omgevingsverordening is soms een onmisbaar onderdeel in de planprocedure en mag niet onmogelijk zijn als de STOP/TPOD keten nog niet (helemaal) werkt.

Aanleiding voor deze werkafspraak is de <a href='https://zoek.officielebekendmakingen.nl/kst-33118-CF.html' target='_blank'>kamerbrief van 27 mei 2021</a>, waarin de minister de Tweede Kamer informeert over inwerkingtredingsdatum van de Omgevingswet en mogelijke Tijdelijke Alternatieve Maatregelen (TAM). Deze tijdelijke alternatieve maatregelen maken inwerkingtreding van de Omgevingswet mede mogelijk. Ze bieden gemeenten, provincies en het RIjk naast de zogenaamde ‘hoofdroute’ een tijdelijk een alternatieve route. Deze TAM-omgevingsverordening biedt provincies en het Rijk de mogelijkheid om op basis van de RO Standaarden 2012 na inwerkingtreden van de Omgevingswet de omgevingsverordening alsnog te kunnen ontsluiten in het DSO.

