# Omgevingsvisies  {#249F36AF}
Iedere gemeente moet op grond van de Omgevingswet uiterlijk op 1 januari 2027 een omgevingsvisie hebben. Deze datum is bij <a href='https://zoek.officielebekendmakingen.nl/stb-2023-267.html' target='_blank'>Koninklijk Besluit</a> op grond van artikel 4.9, lid 1 Invoeringswet Omgevingswet bepaald. Dit houdt in dat gemeentelijke structuurvisies op basis van voormalige wet- en regelgeving uiterlijk op 1 januari 2027 komen te vervallen. Technisch gezien worden de Wro structuurvisies niet automatisch uit de landelijke voorziening Ruimtelijkeplannen.nl gehaald: de gemeente dient een dergelijke structuurvisie zelf, uiterlijk op 31 december 2026, te verwijderen uit het gemeentelijke manifest van Ruimtelijkeplannen.nl.
<br/>
<br/>
Het is voorafgaand aan de invoering van de Omgevingswet enkele jaren <a href='https://iplo.nl/regelgeving/instrumenten/omgevingsvisie/bestaand-gemeentelijk-beleid/' target='_blank'>mogelijk geweest</a> om op basis van de RO standaarden met de Wro-plansoftware een omgevingsvisie te maken die aan de <a href='https://omgevingswet.vng.nl/grip/omgevingsvisie/inhoud-omgevingsvisie/' target='_blank'>regels van de Omgevingswet</a> voldoet. Voor een dergelijke omgevingsvisie, die technisch is gemaakt op basis van het plantype structuurvisie van de RO standaarden en die voldoet aan de juridische Omgevingswet vereisten, is de datum van 1 januari 2027 <i>niet</i> van toepassing. De gemeente dient zelf te <a href='https://vng.nl/artikelen/de-omgevingsvisie-transitietermijn-technische-standaard-en-publicatie' target='_blank'>beoordelen</a> óf die omgevingsvisie voldoet aan de vereisten van de Omgevingswet en óf het verwijderen van de visie van Ruimtelijkeplannen.nl op uiterlijk 31 december 2031 noodzakelijk is.
<br/>
<br/>
In het <a href='https://wetten.overheid.nl/BWBR0045037/2025-01-01' target='_blank'>Besluit elektronische publicaties, artikel 11 lid 1 onder 6</a> is geregeld dat uiterlijk tot 1 januari 2032 de landelijke voorziening Ruimtelijkeplannen.nl blijft functioneren. Uiterlijk op die datum dienen alle gemeentelijke omgevingsvisies, die op basis van de RO standaarden zijn gemaakt met behulp van de Wro-plansoftware, te zijn verwijderd van de landelijke voorziening Ruimtelijkeplannen.nl en vervangen te zijn door een op de TPOD-standaarden gebaseerde actuele omgevingsvisie die gepubliceerd is via de Landelijke Voorziening Bekendmaken en Beschikbaarstellen (LVBB). 
<br/>
<br/>
<b>Samengevat:</b>
<ul><li>Heeft de gemeente een omgevingsvisie op Ruimtelijkeplannen.nl staan?<ul><li>zoek in de viewer van <a href='https://www.ruimtelijkeplannen.nl/view' target='_blank'>Ruimtelijkeplannen.nl</a> onder ‘Zoek op kenmerken’, vul bij ‘eigenaar’ de naam van de bronhouder in en kies voor het ‘plantype’ structuurvisie om dit te controleren.</li>
</ul>
</li>
<li>Voldoet deze omgevingsvisie aan de vereisten van de Omgevingswet?<ul><li>controleer dit met behulp van <a href='https://omgevingswet.vng.nl/grip/omgevingsvisie/inhoud-omgevingsvisie/' target='_blank'>Grip op de transitie van de planketen</a> en/of </li>
<li>gebruik de <a href='https://iplo.nl/regelgeving/instrumenten/omgevingsvisie/wegwijzer-omgevingsvisie/' target='_blank'>wegwijzer omgevingsvisie</a>.</li>
</ul>
</li>
<li>Uiterlijk 1 januari 2027 heeft de gemeente een omgevingsvisie die voldoet aan de vereisten van de Omgevingswet en bij voorkeur conform de <a href='https://docs.geostandaarden.nl/tpod/def-st-TPOD-OVI-20231215/' target='_blank'>TPOD-standaarden</a>.</li>
<li>Een omgevingsvisie opgesteld via de Wro-plansoftware is uiterlijk eind 2031:<ul><li>door de gemeente vervangen door een omgevingsvisie conform de <a href='https://docs.geostandaarden.nl/tpod/def-st-TPOD-OVI-20231215/' target='_blank'>TPOD-standaarden</a>;</li>
<li>door de gemeente uit het <a href='https://www.ruimtelijkeplannen.nl/index' target='_blank'>manifest</a> en daardoor van Ruimtelijkeplannen.nl <a href='https://docs.geostandaarden.nl/ro/tri2012/' target='_blank'>verwijderd</a>.</li>
</ul>
</li>
</ul>