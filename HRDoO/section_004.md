# Tijdelijk deel omgevingsplan  {#62087022}
Met het inwerkingtreden van de Omgevingswet zijn onder andere de bestemmingsplannen van gemeenten onderdeel geworden van <a href='https://iplo.nl/regelgeving/instrumenten/omgevingsplan/omgevingsplan-rechtswege/' target='_blank'>het tijdelijk deel van het omgevingsplan</a>. Deze plannen blijven geldig totdat zij uiterlijk <a href='https://zoek.officielebekendmakingen.nl/stb-2023-267.html' target='_blank'>1 januari 2032</a> zijn vervangen door middel van een wijzigingsbesluit op het omgevingsplan conform de TPOD-standaarden. De digitale ruimtelijke plannen van het tijdelijk deel van het omgevingsplan staan op de landelijke voorziening van Ruimtelijkeplannen.nl.
<br/>
<br/>
Het tijdelijk deel van het omgevingsplan is ook onder de Omgevingswet aan verandering onderhevig. Gemeenten ronden lopende Wro procedures af, al dan niet met gerechtelijke uitspraken. Deze planvoorraad moet nog altijd door de gemeente worden <a href='#1364DA20'>beheerd</a>: actualiseren van de planstatussen en dossierstatussen en het opschonen van de planvoorraad.
<br/>
<br/>
De ruimtelijke plannen in de landelijke voorziening Ruimtelijkeplannen.nl worden automatisch en in samenhang met de Omgevingswet instrumenten ontsloten in het <a href='https://omgevingswet.overheid.nl/home' target='_blank'>Omgevingsloket</a>. Wanneer ruimtelijke plannen zoals bestemmingsplannen en omgevingsvergunningen door de gemeente worden verwerkt in het omgevingsplan dienen ze door de gemeente verwijderd te worden uit de planvoorraad van Ruimtelijkeplannen.nl. Dit gaat niet automatisch.
De ruimtelijke plannen blijven zichtbaar en vindbaar via Regels op de kaart van het Omgevingsloket zolang de bronhouder deze plannen niet zelf, handmatig verwijderd uit het manifest en daarmee van Ruimtelijkeplannen.nl. Niet verwijderde plannen kunnen bij de gebruiker van het Omgevingsloket voor verwarring zorgen omdat zowel het oude ruimtelijke plan als ook het nieuwe omgevingsplanbesluit als <i>geldig</i> worden getoond.
<br/>
<br/>
<b>Gebiedsgericht wijzigen van het omgevingsplan </b>biedt de mogelijkheid om oude bestemmingsplan regelingen in zijn geheel in één keer te laten vervallen. Hierbij is het noodzakelijk dat de begrenzing van het wijzigingsbesluit op het omgevingplan overeenkomt met de plangrens van het oude bestemmingsplan. In het geval voor deze werkwijze wordt gekozen kan na de wijziging van dit deel van het omgevingsplan, het bestemmingsplan worden verwijderd uit het gemeentelijke manifest en daarmee van Ruimtelijkeplannen.nl.
<br/>
<br/>
Mocht, bijvoorbeeld bij een concrete beperkte gebiedsontwikkeling, de gebiedsgerichte wijziging van het omgevingsplan kleiner zijn dan het onderliggende bestemmingsplan, dan kan de gemeente ook besluiten om voor dat deel waarvoor de wijziging wordt doorgevoerd, gebruik te maken van de “Pons”. De Pons zorgt ervoor dat de viewer Regels op de kaart na een klik binnen het ponsgebied alleen het STOP/TPOD-deel van het omgevingsplan en, indien aanwezig, TAM-IMRO omgevingsplan en/of TAM-IMRO voorbereidingsbesluit als resultaat in de documentenlijst teruggeeft. Op locaties buiten het ponsgebied blijven wel de daar geldende regels uit het STOP/TPOD-deel van het omgevingsplan en de regels uit de ruimtelijke plannen zichtbaar.
<br/>
<br/>
<b>Themagericht wijzigen van het omgevingsplan</b> leidt ertoe dat de gemeente door middel van een wijzigingsbesluit een gedeelte van bijvoorbeeld een bestemmingsplan, dat onderdeel uitmaakt van het tijdelijk deel van het omgevingsplan, opneemt in het permanente deel van het omgevingsplan. Het bestemmingsplan komt daardoor nog niet te vervallen: immers de andere regels in dat bestemmingsplan blijven gelden. Het bestemmingsplan moet beschikbaar blijven via Ruimtelijkeplannen.nl totdat het gehele bestemmingsplan is verwerkt in het omgevingsplan conform de TPOD-standaarden. Pas op dat moment verwijdert de gemeente het oude bestemmingsplan uit het gemeentelijke manifest waardoor het van Ruimtelijkeplannen.nl wordt verwijderd. Uiterlijk eind 2031 dient de volledige gemeentelijke planvoorraad van Ruimtelijkeplannen.nl verwijderd te zijn. Lees hierover meer in het hoofdstuk over het <a href='#324DBF6E'>beheer van de planvoorraad</a> op Ruimtelijkeplannen.nl.
<br/>
<br/>
<b>Samengevat: </b>
<ul><li>Het tijdelijk deel van het omgevingsplan blijft aan verandering onderhevig; het beheer daarvan door de gemeente blijft nodig; zie <a href='#324DBF6E'>beheer van de planvoorraad</a>.</li>
<li>Voor het uitvoeren van het beheer van de ruimtelijke plannen is het belangrijk dat de gemeente haar Wro-plansoftware tot 1 januari 2032 behoud en beschikt over geldende certificaten voor ondertekening.</li>
<li>De regels van de ruimtelijke plannen vervallen juridisch wanneer zij met het wijzigingsbesluit op het omgevingsplan zijn verwerkt. Technisch vervallen de oude digitale ruimtelijke plannen niet automatisch:<ul><li>de gemeente <a href='https://docs.geostandaarden.nl/ro/tri2012/' target='_blank'>verwijdert</a> zelf via de Wro-plansoftware de oude plannen uit het <a href='https://www.ruimtelijkeplannen.nl/index' target='_blank'>manifest</a> en daardoor van Ruimtelijkeplannen.nl.</li>
</ul>
</li>
<li>Wordt een bestemmingsplan door middel van ‘gebiedsgericht wijzigen’ van het omgevingsplan in zijn geheel verwerkt dan <ul><li>verwijdert de gemeente het bestemmingsplan uit het manifest op het moment de wijziging onherroepelijk is waardoor het van Ruimtelijkeplannen.nl wordt verwijderd.</li>
</ul>
</li>
<li>Met ‘thematisch gericht wijzigen’ van het omgevingsplan moet de gemeente uiterlijk eind 2031:<ul><li>alle ruimtelijke plannen in het omgevingsplan hebben verwerkt en</li>
<li>hebben verwijderd uit het manifest waardoor de gehele gemeentelijke planvoorraad van Ruimtelijkeplannen.nl is verwijderd.</li>
</ul>
</li>
</ul>