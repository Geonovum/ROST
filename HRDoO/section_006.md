# TAM voorbereidingsbesluit {#7D4FADDD}
Door gemeenten is in de eerste periode na het inwerkingtreden van de Omgevingswet gebruik gemaakt van de mogelijkheid een voorbereidingsbesluit te nemen en deze te publiceren met gebruikmaking van de <a href='https://docs.geostandaarden.nl/ro/waTAMvbbesluit/' target='_blank'>werkafspraak TAM-voorbereidingsbesluit</a> en de Wro-plansoftware. Juridisch gezien moet dit voorbereidingsbesluit voldoen aan de Omgevingswet. Technisch wordt dit voorbereidingsbesluit via het oude spoor in Ruimtelijkeplannen.nl beschikbaar gesteld en vervolgens automatisch ontsloten in het <a href='https://omgevingswet.overheid.nl/home' target='_blank'>Omgevingsloket</a>.
<br/>
<br/>
Het is tot 1 januari 2026 mogelijk om op basis van <a href='https://wetten.overheid.nl/BWBR0045037/2025-01-01' target='_blank'>artikel 11 lid 1 van het Besluit elektronische publicaties</a>, met behulp van de RO Standaarden, de landelijke voorziening Ruimtelijkplannen.nl en <a href='https://www.koopoverheid.nl/voor-overheden/gemeenten-provincies-en-waterschappen/drop' target='_blank'>DROP</a> een voorbereidingsbesluit op basis van <a href='https://www.geonovum.nl/geo-standaarden/omgevingswet/tam' target='_blank'>TAM</a> te publiceren. Voor het maken van een dergelijk  TAM-voorbereidingsbesluit wordt onder strikte voorwaarden gebruik gemaakt van de Wro planfiguur ‘voorbereidingsbesluit’ conform de RO Standaarden 2012. De naam van het wijzigingsbesluit moet op de volgende manier zijn geschreven:  <b>TAM-voorbereidingsbesluit [spatie][plannaam]</b>
De werkwijze voor het maken van een TAM-voorbereidingsbesluit met behulp van de Wro-plansoftware is vastgelegd in een <a href='https://docs.geostandaarden.nl/ro/waTAMvbbesluit/' target='_blank'><span style='color: #0070C0;'><u>werkafspraak</u></span></a> en toegelicht in de <a href='https://vng.nl/artikelen/bijsluiter-tam-voorbereidingsbesluit' target='_blank'>VNG Bijsluiter</a>.
<br/>
<br/>
In de transitieperiode tot 1 januari 2032 neemt de gemeente op basis van het voorbereidingsbesluit het initiatief om het omgevingsplan te wijzigen. In de Omgevingswet is geregeld wanneer een voorbereidingsbesluit komt te vervallen. Op dat moment moet de gemeente het TAM-voorbereidingsbesluit verwijderen uit het gemeentelijke manifest en daarmee van de landelijke voorziening Ruimtelijkeplannen.nl. Het voorbereidingsbesluit is immers niet meer van toepassing en de aanwezigheid ervan kan voor de gebruiker van het Omgevingsloket tot verwarring leiden.
<br/>
<br/>
<b>Samengevat: </b>
<ul><li>Heeft de gemeente TAM-voorbereidingsbesluiten op Ruimtelijkeplannen.nl staan? <ul><li>zoek in de viewer van <a href='https://www.ruimtelijkeplannen.nl/view' target='_blank'>Ruimtelijkeplannen.nl</a> onder ‘Zoek op kenmerken’ en </li>
<li>vul bij ‘Eigenaar’ de naam van uw gemeente in en<ul><li>op ‘plantype’ voorbereidingsbesluit om dit te controleren.</li>
</ul>
</li>
</ul>
</li>
<li>Is een voorbereidingsbesluit door middel van wijzigingsbesluit op het omgevingsplan in zijn geheel verwerkt of is het van rechtswege vervallen dan<ul><li><a href='https://docs.geostandaarden.nl/ro/tri2012/' target='_blank'>verwijdert</a> de gemeente het TAM-voorbereidingsbesluit uit het gemeentelijke <a href='https://www.ruimtelijkeplannen.nl/index' target='_blank'>manifest</a> waardoor het van Ruimtelijkeplannen.nl wordt verwijderd.</li>
</ul>
</li>
</ul>