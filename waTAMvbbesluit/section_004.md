## Aandachtspunten
De beschikbaarstelling van het voorbereidingsbesluit geschiedt conform deze werkafspraak via Ruimtelijkeplannen.nl. De kennisgeving van dit voorbereidingsbesluit geschiedt via DROP zoals dit ook in de Wro is gedaan. 

TAM-voorbereidingsbesluiten worden weergegeven in de viewer Regels op de Kaart (omgevingsloket) op dezelfde wijze als de Wro voorbereidingsbesluiten. Er is geen sturing op de weergave mogelijk met de RO Standaarden, en daarmee ook niet op TAM-voorbereidingsbesluiten.

Er wordt door de viewer Regels op de Kaart geen onderscheid gemaakt in de weergave van een Wro-voorbereidingsbesluit en een TAM-voorbereidingsbesluit. Het is niet mogelijk om een TAM-voorbereidingsbesluit te koppelen aan een Omgevingswet besluit; een TAM-voorbereidingsbesluit kan niet gekoppeld worden aan een omgevingsplan of omgevingsverordening, tenzij de bronhouder in de inhoud van het voorbereidingsbesluit een verwijzing opneemt. Wanneer door de bronhouder in het omgevingsplan ook een verwijzing naar het voorbereidingsbesluit wordt opgenomen, kan de gebruiker van de viewer Regels op de Kaart de met elkaar gerelateerde besluiten mogelijk vinden en lezen. 

**Einde van de tijdelijke alternatieve maatregelen per 1 januari 2026**
Het Besluit elektronische publicaties regelt in artikel 11 lid 1 dat de gemeente per 1 januari 2026 geen nieuwe TAM-voorbereidingsbesluiten meer in procedure mogen worden gebracht. Alleen als een TAM-voorbereidingsbesluit uiterlijk op 31 december 2025 ter inzage is gelegd, en inwerking is getreden, kan gebruik worden gemaakt van de afwijkingsmogelijkheid die artikel 11 lid 1 van het Bep biedt. Voor het Rijk en de provincie konden alleen in 2024 een TAM-voorbereidingsbesluit in procedure brengen.

Het voorbereidingsbesluit onder de Wro kent geen voorbereidingsprocedure en daarom is de enige mogelijke planstatus “vastgesteld” met de dossierstatus “geheel onherroepelijk in werking”, “Vervallen” of “Geconsolideerd”. Het is dus niet mogelijk om een ontwerp TAM-voorbereidingsbesluit in procedure te brengen.
