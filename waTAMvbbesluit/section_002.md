## Uitgangspunt

De kern van het gebruik van TAM-voorbereidingsbesluit is, dat vanaf inwerkingtreding van de Omgevingswet, de bestaande Wro planketen gebruikt kan worden voor het opstellen en publiceren van een voorbereidingsbesluit. De RO Standaarden 2012 worden niet aangepast. Ook wordt op geen enkele manier iets aangepast aan de Wro plansoftware die wordt gebruikt voor digitale ruimtelijke plannen. Ook aan de manier van publiceren naar Ruimtelijkeplannen.nl verandert niets. Wel wordt de validator voor Ruimtelijkeplannen.nl aangevuld en enigszins aangepast om het overgangsrecht van Wro naar Omgevingswet te faciliteren, en de TAM-voorbereidingsbesluit mogelijk te maken.

Om een omgevingswetbesluit te kunnen nemen met behulp van TAM-voorbereidingsbesluit wordt uitsluitend gebruik gemaakt van de Wro planfiguur ‘voorbereidingsbesluit’. 
Het Wro planfiguur (IMRO plantype) ‘voorbereidingsbesluit’ wordt na de inwerkingtreding van de Omgevingswet in principe tegengehouden door de validator van Ruimtelijkeplannen.nl. De validator moet een TAM-voorbereidingsbesluit kunnen herkennen om een voorbereidingsbesluit wel door te laten ná inwerkingtreding van de Omgevingswet. Daarom is met deze werkafspraak de plannaam bepalend: de plannaam begint met “TAM-voorbereidingsbesluit”, gevolgd door de naam van het besluit. Hiermee wordt het onderscheid gemaakt tussen een Wro voorbereidingsbesluit en een voorbereidingsbesluit onder de Omgevingswet.

Deze TAM geldt voor gemeenten, provincies en het Rijk. Voor pronvincies geldt zijn in twee situaties kunnen besluiten tot het nemen van een voorbereidingsbesluit:
- een voorbereidingsbesluiten gericht op de omgevingsverordening;
- een voorbereidingsbesluiten gericht op het omgevingsplannen. 




