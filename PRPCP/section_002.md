## Doelstelling

### Scope

De scope van Plancontour & PDF (PRCP2008) betreft die ruimtelijke plannen, visies en besluiten die de gemeenten, provincies en het Rijk (kort: de bronhouder) digitaal beschikbaar wil stellen. Dit wil zeggen de papieren plannen te scannen en aan een contour te verbinden. De bronhouder is niet verplicht alle ruimtelijke instrumenten overeenkomstig de oude Wet Ruimtelijke Ordening (WRO) te digitaliseren en beschikbaar te stellen. 

### Nationale doelstelling

Digitale inzage in de verschillende ruimtelijke instrumenten resulteert in een betere informatievoorziening door de overheid. Ruimtelijkplannen.nl is tot inwerkingtreden van de Omgevingswet op 1 januari 2024 het nationale loket voor ruimtelijke instrumenten. Burgers, bedrijfsleven maar ook de RO-professional heeft hiermee één loket die de daadwerkelijke en effectieve toegang tot ruimtelijke instrumenten in Nederland. Andere eOverheid-voorzieningen kunnen de ruimtelijke instrumenten van alle bronhouders via deze toegangspoort benaderen. De beschikking over Plancontouren & PDF van vigerende ruimtelijke instrumenten onder de oude WRO, kan de ‘witte vlekken’ wegwerken in Ruimtelijkeplannen.nl en daarmee deze eOverheid dienstverlening voor de ruimtelijke ordening een ‘boost’ geven. De nationale doelstelling van de beschikbaarheid van gemeentelijke ruimtelijke instrumenten in ‘Plancontour & PDF’ is dan ook de eOverheid dienstverlening voor ruimtelijke ordening.

### Gebruik

Uit de hoeveelheid te raadplegen plancontouren op Ruimtelijkeplannen.nl blijkt dat er onder de huidige Wro nog steeds gebruik gemaakt wordt van plancontouren. Met PRPCP2008 is het mogelijk om oude WRO plannen (bestemmingsplan art. 10, wijzigingsplan art. 11, uitwerkingsplan art. 11) beschikbaar te stellen, van zowel gemeenten, provincies als het Rijk. 

Vanuit het oogpunt van goede ruimtelijke ordening is het belangrijk om te weten waar welke planologische regelingen gelden. Er gelden veel verschillende regelingen die vaak nog vooral analoog beschikbaar zijn. Het georganiseerd en digitaal beschikbaar hebben van alle planologische regelingen is van grote waarde voor de dagelijkse RO-praktijk binnen een gemeente.

Voorwaarde voor het scannen is het op orde hebben van de analoge dossiers. Indien dat niet het geval is, zal dat alsnog moeten gebeuren. Maar deze inspanning is ook dringend voor het voeren van een goede gemeentelijke ruimtelijke ordening. Daarbij zullen eventuele ‘juridische fouten’ blijken. Kortom een noodzakelijke kwaliteitsverbeteringslag.

### Status van dit document

Deze facultatieve standaard kent geen wettelijke verankering. Het toepassen van deze standaard vindt plaats op basis van het creëren van meerwaarde voor de eigen organisatie, en zorgt tevens voor een betere dienstverlening door het bevoegd gezag.
Het beheer van deze facultatieve standaard is onderdeel van het reguliere beheerproces van de RO Standaarden bij Geonovum. Daarmee wordt een blijvende samenhang beoogd tussen deze facultatieve standaard en de overige RO Standaarden.

Met invoering van de Omgevingswet vervalt het gebruik van de PRPCP2008. Deze facultatieve standaard valt niet onder overgangsrecht van Wro naar Omgevingswet. Het ontsluiten van plancour en PDF plannen via Ruimtelijkeplannen.nl is vanaf 1 januari 2024 niet meer mogelijk. 


