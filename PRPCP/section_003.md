## Adviezen en normering

**Voor het maken van plancontouren zijn normen opgesteld. De normen zijn er ten behoeve van de leesbaarheid en de interoperabiliteit van de plancontouren. Daarnaast wordt in dit hoofdstuk advies gegeven met betrekking tot het digitaliseren. De adviezen hebben betrekking op het scannen zelf.**

### Normen voor beschikbaarstelling

Er gelden de volgende normen voor gescande documenten:

<ul><li>Voor beschikbaarstelling wordt een lage scanresolutie van maximaal 96 ppi gebruikt, dat geschikt is voor beeldgebruik. Immers hoge resoluties betekent grote bestanden die zo groot kunnen zijn, dat gebruik door eindgebruikers over een normale internetverbinding te traag zo niet onmogelijk wordt.</li>
<li>Scanning in kleur, bitdiepte maximaal 24 bits of zwart-wit bitdiepte maximaal 16-bits</li>
<li>In de PDF worden de gescande afbeeldingen gecomprimeerd</li>
<li>Gamma-instelling 2,2 </li>
<li>Kleurruimte sRGB</li>
</ul>

### Adviezen met betrekking tot scannen

Er geldt een aantal adviezen:

<ul><li>De digitale afbeeldingen van de moederkopie zijn van een zo hoog mogelijke kwaliteit, waarvan ten behoeve van interne of externe beschikbaarstelling kopieën in een ander formaat vervaardigd kunnen worden;</li>
<li>De moederkopie is een zo getrouw mogelijke kopie van het fysieke origineel;</li>
<li>Voor negatieven geldt dat de moederkopie een zo goed mogelijk positieve weergave van het originele beeld is;</li>
<li>Maximale bestandsgrootte: 5 Mb;</li>
<li>De kaartelementen moeten scherp zijn. Het kleinste betekenisvolle detail is zichtbaar en er is niet teveel verscherpt (geen zichtbare ‘haloing’ rond contrastrijke elementen in de kaart);</li>
<li>De PDF-plankaart moeten zoveel mogelijk de tonale waarden of kleuren van het origineel representeren;</li>
<li>De PDF-plankaart is niet te donker of te licht en details in de donkere en lichte delen van de PDF-plankaart zijn zichtbaar. Bij kleurenscanning is er geen sprake van kleurenzweem of andere kleurafwijkingen;</li>
<li>De PDF-plankaart is niet vervormd en niet gespiegeld;</li>
<li>De PDF-plankaart moet recht staan;</li>
<li>De PDF-plankaart moet vrij zijn van verstoringen (zoals ruis, moiré-effect, Newtonringen, stof, draadjes, krassen, ongelijke uitlichting) en scannerfouten (zoals verspringing, strepen, magnetische velden, kleurmisregistratie, at-random-verstoringen).</li>
<li>Voor het scannen wordt een lage scanresolutie van 96 ppi aanbevolen. Immers hoge resoluties betekent grote bestanden die zo groot kunnen zijn, dat gebruik door eindgebruikers over een normale internetverbinding te traag zo niet onmogelijk wordt.</li>
<li>Voor interne archiveringsdoeleinden wordt een scanresolutie van 200dpi aanbevolen.</li>
</ul>

### Alternatieven voor scannen

In deze praktijkrichtlijn wordt gesproken van scannen. Het is echter heel goed mogelijk om een PDF van de plankaart, voorschriften/regels of toelichtingen te vervaarden op basis van de software waarin deze opgesteld worden. Bijvoorbeeld middels Open Office, Word of de codeersoftware (CAD/GIS) voor de plankaart.

