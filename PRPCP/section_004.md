## Plancontour en PDF in relatie tot andere standaarden

**Plancontour & PDF kent geen wettelijke verplichting. De PRPCP2008 is een facultatieve praktijkrichtlijn als onderdeel van de RO Standaarden in beheer bij Geonovum.**

### RO Standaarden 2008

Plancontour & PDF is gebaseerd op de objectmodellering van de RO Standaarden 2008. Reden is dat de periode rondom inwerkingtreden van de Wro (2008-2010) waarin het digitaliseren of inscannen van papieren veel werd gedaan. Hiervoor is de praktijkrichtlijn Plancontour & PDF ontwikkeld. Plancontour & PDF sluit aan bij de nieuwe objectmodellering van de RO Standaarden 2008. 

<b>Noot</b>: Met de inwerkingtreding van het <a href='http://wetten.overheid.nl/BWBR0023798' target='_blank'>Besluit ruimtelijke ordening</a> (Bro) en de ministeriële <a href='http://wetten.overheid.nl/BWBR0031829' target='_blank'>Regeling standaarden ruimtelijke ordening 2012</a>, is het toepassen van de RO Standaarden 2012 verplicht voor alle plannen die op of na 1 juli 2013 in procedure zijn gegaan.

Er geldt wel een uitzondering voor de objectmodellering conform de RO Standaarden 2008. De opbouw van de identificatie (IDN) met de PRPCP2008 is in overeenstemming met de IMRO2006 standaard. Reden is dat de planvorm, zoals hieronder aangegeven, kenbaar gemaakt wordt middels het STRI2006 manifest.

Indien de planvormen uitgewisseld worden op basis van hun plancontour gelden er andere formaten voor de planonderdelen dan voor echt objectgerichte digitale plannen. Immers alle planonderdelen zelf zijn als ‘PDF’ beschikbaar, die allen gekoppeld zijn aan één object. Die van de plancontour.

Ondanks de aansluiting bij RO Standaarden 2008, kunnen met de PRPCP2008 alleen de ruimtelijke instrumenten die onder de oude WRO en alle ruimtelijke instrumenten tussen 1 juli 2008 en 1 januari 2010 overeenkomstig de Wro (niet oude WRO) analoog in procedure zijn geweest, worden gemaakt en beschikbaar gesteld. 

### STRI2006

De wijze van beschikbaar stellen van ‘Plancontouren & PDF’ sluit aan bij IMRO2006 plannen. Dat wil zeggen dat de op deze wijze beschikbare plannen opgenomen moeten worden in het STRI2006 manifest. Reden is dat het STRI2008 schema conform de wettelijk verankerde RO Standaarden (2008 dan wel 2012) is. Plancontour & PDF valt niet onder de wettelijke standaarden en komt dan ook niet voor als planvorm in deze standaard.

In overeenstemming met de oude DURP Standaarden 2006 en RO Standaarden 2008, worden alle afzonderlijke plannen een samenhangende set bestanden beschikbaar gesteld. Waarbij alle, bij het betreffende plan behorende bestanden, binnen 1 virtuele directory gepubliceerd (plancontour-GML en PDF’en).

Voor Plancontour & PDF plannen, zowel op basis van de WRO als onder (de overgangsregeling van) de Wro, geldt dat het geen authentieke plannen zijn. Het analoge exemplaar prevaleert in geval van afwijkingen. Om die reden (evenals voor plannen volgens de IMRO2006 standaard) zijn er daarom ook geen aanvullende waarborgen getroffen in de vorm van een elektronische handtekening. Het STRI2006 manifest wordt dus niet voorzien van een waarmerk zoals dat wel het geval is bij ruimtelijke instrumenten conform de RO Standaarden 2008 en 2012.

