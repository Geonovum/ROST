## Inleiding

Tijdelijke Alternatieve Maatregelen (TAM) waren er voor het geval overheden bij het inwerkingtreden van de Omgevingswet niet op tijd konden aansluiten op het Digitaal Stelsel Omgevingswet of wanneer het stelsel bijvoorbeeld op een onderdeel niet op tijd klaar zou zijn. De minister van Binnenlandse Zaken en Koningrijkrelaties wilde voorkomen dat hierdoor bij gemeenten, provincies en het Rijk eventuele woningbouwontwikkelingen of ontwikkelingen zoals op het gebied van de energietransitie vertraging zouden oplopen.

Deze tijdelijke alternatieve maatregelen hebben de inwerkingtreding van de Omgevingswet mede mogelijk gemaakt. Ze boden gemeenten, provincies en het Rijk naast de zogenaamde ‘hoofdroute’ een tijdelijk een alternatieve route. De Tijdelijke Alternatieve Maatregel omgevingsplan boden gemeenten de mogelijkheid om op basis van de RO Standaarden 2012 na inwerkingtreden van de Omgevingswet het omgevingsplan alsnog te kunnen ontsluiten in het DSO. Hiervoor is de werkafspraak TAM-omgevingsplan beschikbaar. 

Deze technische handreiking is een aanvulling op de <a href='https://docs.geostandaarden.nl/ro/waTAMomplan/' target='_blank'>werkafspraak TAM-omgevingsplan</a> van Geonovum. De VNG heeft samen met gemeenten de TAM door middel van werkplaatsen in de praktijk beproeft. De bevindingen van deze werkplaatsen zijn door de VNG gebundeld in ‘bijsluiter TAM-omgevingsplan’ en is beschikbaar via de <a href='https://vng.nl/artikelen/tam-imro-voor-gemeenten' target='_blank'>VNG website</a>. De drie documenten (werkafspraak, deze handreiking en de bijsluiter) vullen elkaar aan.

### Werkafspraak en handreiking

Met de <a href='https://docs.geostandaarden.nl/ro/waTAMomplan/' target='_blank'>werkafspraak TAM-omgevingsplan</a> is gemeenten de mogelijkheid geboden een omgevingsplan op basis van de techniek van de Wro (namelijk RO Standaarden 2012) te maken en te publiceren via Ruimtelijkeplannen.nl en de overbruggingsfunctie van het Informatiehuis Ruimte naar het Digitaal Stelsel Omgevingswet. 

In de werkafspraak ‘TAM-omgevingsplan’ wordt aangegeven dat het gebruik van deze tijdelijke alternatieve maatregel gezien moet worden als een noodmaatregel om ontwikkelingen door de kunnen laten gaan maar dat er ook nadelen aan het gebruik ervan zitten. In de werkafspraak is aangegeven hoe door middel van de naamgeving van de plannaam het onderscheid wordt gemaakt tussen plannen die vallen onder het overgangsrecht en TAM-plannen die een omgevingsdocument zijn. Dat betekent dat een TAM-omgevingsplan technisch aan de eisen van de RO Standaarden 2012 moet voldoen maar inhoudelijk een wijziging van het omgevingsplan is dat moet voldoen aan de Omgevingswet. Deze handreiking is een aanvulling op de werkafspraak en maakt aan de hand van voorbeelden duidelijk hoe een omgevingsplan op basis van IMRO2012 opgesteld kan worden, zonder dwingend voor te schrijven hoe dat moet.
De werkafspraak, deze handreiking en andere TAM documentatie is beschikbaar via de <a href='https://www.geonovum.nl/geo-standaarden/omgevingswet/tam' target='_blank'>Geonovum website</a>.

### Doel van de handreiking

De technische handreiking TAM-omgevingsplan ondersteunt het werkveld bij de toepassing en uitwerking van het maken en publiceren van een wijziging van het omgevingsplan met behulp van de IMRO-planketen. Het doel is om technisch te laten zien hoe met IMRO2012 het planfiguur ‘bestemmingsplan’ gebruikt kan worden om een wijziging van het omgevingsplan te modelleren. De handreiking gaat niet in op de juridische aspecten van het gebruik van TAM-omgevingsplan.

### Leeswijzer

Deze handreiking is bedoeld voor iedereen die een wijziging van het omgevingsplan gaat maken en/of publiceren en daarbij tot en met 31 december 2025 gebruik maakt van deze tijdelijke alternatieve maatregel. Aangeraden wordt om de hele handreiking te lezen, naast de <a href='https://docs.geostandaarden.nl/ro/waTAMomplan/' target='_blank'>werkafspraak TAM-omgevingsplan</a>. Het is van belang om de toepassing van het gebruik van deze tijdelijke alternatieve maatregel in zijn geheel te begrijpen om een afgewogen beslissing te kunnen nemen of en eventueel hoe de TAM toegepast kan worden in de eigen organisatie.

De werkafspraak en de handreiking gaan samen in op hoe het technisch mogelijk is om Wro plansoftware te gebruiken om een wijziging van het omgevingsplan te maken en deze te publiceren via Ruimtelijkeplannen.nl. Via het Informatiehuis Ruimte (de ‘overbruggingsfunctie’) komt het besluit daardoor ook beschikbaar in het omgevingsloket. Deze handreiking is een technische handleiding en geen juridische. We geven dus niet aan hoe een het TAM-omgevingsplan juridisch/inhoudelijk moet worden vormgegeven conform de Omgevingswet. Aanvullend kan de <a href='https://vng.nl/artikelen/bijsluiter-tam-imro-omgevingsplan-0' target='_blank'>Bijsluiter TAM omgevingsplan</a> van de VNG worden gebruikt. Deze bijsluiter geeft meer gedetailleerde informatie over met name deze inhoudelijke/ juridische aspecten bij het opstellen van een wijziging van het omgevingsplan op basis van TAM-omgevingsplan. 
