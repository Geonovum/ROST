## Inleiding

### Aanleiding

Tijdelijke Alternatieve Maatregelen (TAM) zijn er voor het geval overheden niet op tijd kunnen aansluiten op het DSO of wanneer DSO bijvoorbeeld op een onderdeel niet op tijd klaar is. De minister wil voorkomen dat hierdoor bij gemeenten eventuele woningbouwontwikkelingen of ontwikkelingen zoals op het gebied van de energietransitie vertraging oplopen.

Aanleiding voor deze handreiking is de <a href='https://zoek.officielebekendmakingen.nl/kst-33118-CF.html' target='_blank'>kamerbrief van 27 mei 2021</a>, waarin de minister de kamer informeert over inwerkingtredingsdatum van de Omgevingswet en mogelijke Tijdelijke Alternatieve Maatregelen (TAM).

Deze tijdelijke alternatieve maatregelen maken inwerkingtreding van de Omgevingswet mede mogelijk. Ze bieden gemeenten naast de zogenaamde ‘hoofdroute’ een tijdelijk een alternatieve route. Deze Tijdelijke Alternatieve Maatregel omgevingsplan biedt gemeenten de mogelijkheid om op basis van de RO Standaarden 2012 na inwerkingtreden van de Omgevingswet het omgevingsplan alsnog te kunnen ontsluiten in het DSO. Hiervoor de werkafspraak TAM omgevingsplan beschikbaar. 

<br/>Geonovum en het Kadaster maken dit technisch mogelijk en ondersteunen het werkveld bij het gebruik van deze TAM. Deze technische handreiking is een aanvulling op de werkafspraak ‘TAM-omgevingsplan’ van Geonovum. De VNG heeft samen met gemeenten de TAM in werkplaatsen in de praktijk beproeft. De bevindingen van deze werkplaatsen zijn door de VNG gebundeld in ‘bijsluiter TAM-omgevingsplan’ en is beschikbaar via de <a href='https://geonovum.email-provider.nl/link/fvmiugimhb/ycg7xdbgrs/eyeieffyby/ojdsogt6uz/ljq4cr5ep1' target='_blank'>VNG website</a>. De drie documenten (werkafspraak, deze handreiking en de bijsluiter) vullen elkaar aan.

### De werkafspraak

In werkafspraken geeft Geonovum als beheerder van de RO Standaarden aan hoe het werkveld het beste om kan gaan met onduidelijkheden of kleine gebreken in een standaard, zonder de standaard aan te passen. Ten behoeve van het Omgevingswet instrument omgevingsplan is een werkafspraak uitgebracht. De werkafspraak kan gebruikt worden vanaf inwerkingtreden Omgevingswet, en tot maximaal 1 jaar na inwerkingtreding van de Omgevingswet.

In de werkafspraak ‘TAM-omgevingsplan’ wordt aangegeven dat het gebruik van deze tijdelijke alternatieve maatregel gezien moet worden als een noodmaatregel om ontwikkelingen door de kunnen laten gaan maar dat er ook nadelen aan het gebruik ervan zitten. In de werkafspraak is aangegeven hoe door middel van de naamgeving van de plannaam het onderscheid wordt gemaakt tussen plannen die vallen onder het overgangsrecht en TAM-plannen die een omgevingswetbesluit zijn. Dat betekent dat een TAM-omgevingsplan technisch aan de eisen van de RO Standaarden 2012 moet voldoen maar inhoudelijk een wijziging van het omgevingsplan is dat moet voldoen aan de Omgevingswet. Deze handreiking vult de werkafspraak aan door te laten zien hoe dat bereikt zou kunnen worden, zonder dwingend voor te schrijven hoe dat moet.

De werkafspraak is beschikbaar via de website van Geonovum.

### Leeswijzer

Deze handreiking is bedoeld voor iedereen die een wijziging van het omgevingsplan gaat maken en/of publiceren en daarbij overweegt gebruikt te maken van deze tijdelijke alternatieve maatregel. Aangeraden wordt om de hele handreiking te lezen, naast de werkafspraak. Het is wel van belang om de toepassing van het gebruik van deze tijdelijke alternatieve maatregel in zijn geheel te begrijpen om een afgewogen beslissing te kunnen nemen of en eventueel hoe de TAM toegepast kan worden in de eigen organisatie.

De werkafspraak en de handreiking gaan samen in op hoe het technisch mogelijk gemaakt wordt om Wro plansoftware te gebruiken om een wijziging van het omgevingsplan te maken en te publiceren via Ruimtelijkeplannen.nl. Via het Informatiehuis Ruimte (de ‘overbruggingsfunctie’) komt het besluit daardoor ook beschikbaar in het omgevingsloket. Deze handreiking is een technische handleiding en geen juridische. We geven dus niet aan hoe een het TAM-omgevingsplan juridisch/inhoudelijk moet worden vormgegeven conform de Omgevingswet. Aanvullend kan de ‘bijsluiter TAM omgevingsplan’ van de VNG worden gebruikt. Deze bijsluiter geeft meer gedetailleerde informatie over met name deze inhoudelijke / juridische aspecten bij het opstellen van een wijziging van het omgevingsplan op basis van TAM-omgevingsplan. 

### Doel van de handreiking

De ‘handreiking TAM-omgevingsplan’ ondersteunt het werkveld bij de toepassing en uitwerking van het maken en publiceren van een wijziging van het omgevingsplan met behulp van de IMRO-planketen. Het doel is om technisch te laten zien hoe met IMRO2012 het planfiguur ‘bestemmingsplan’ gebruikt kan worden om een wijziging van het omgevingsplan te modelleren. De handreiking gaat niet in op de juridische aspecten van het gebruik van TAM-omgevingsplan.

