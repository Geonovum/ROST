## Uitgangspunt

Met de werkafspraak TAM-reactieve interventie werd provincies de mogelijkheid geboden om juridisch een Omgevingswet-reactieve interventie te nemen op basis van de RO Standaarden, in het geval de provincie niet op tijd kon aansluiten op het DSO of wanneer het DSO bijvoorbeeld op een onderdeel niet op tijd klaar is. 
Deze noodmaatregel zorgde ervoor dat de provincies/ GS konden besluiten dat een onderdeel van een besluit tot vaststelling of wijziging van een omgevingsplan geen deel daarvan uitmaakt. De reactieve interventie alleen kan bestaan uit het verwijderen van (delen van) regels uit het besluit tot wijziging van het omgevingsplan.

Voor het gebruik deze TAM-reactieve interventie goldt, dat vanaf inwerkingtreding van de Omgevingswet tot uiterlijk 1 januari 2026, de Wro planketen gebruikt kon worden voor het opstellen en publiceren van een reactieve interventie. De RO Standaarden 2012 zijn niet aangepast. Ook is op geen enkele manier iets aangepast aan de Wro plansoftware die (op dat moment nog) wordt gebruikt voor digitale ruimtelijke plannen conform overgangsrecht van Wro naar Omgevingswet. Ook aan de manier van publiceren via Ruimtelijkeplannen.nl verandert niets. Wel is de validator voor Ruimtelijkeplannen.nl aangevuld en enigszins aangepast om het overgangsrecht van Wro naar Omgevingswet te faciliteren, en de TAM-reactieve interventie mogelijk te maken.

Om een omgevingswetbesluit te kunnen nemen met behulp van de TAM-reactieve interventie wordt uitsluitend gebruik gemaakt van de Wro planfiguur (IMRO plantype) ‘reactieve aanwijzing’, conform de RO Standaarden 2012. Omdat het mogelijk blijft een reactieve aanwijzing te geven over een bestemmingsplan dat op het moment van inwerkingtreding van de Omgevingswet in procedure is, is het belangrijk dat er een onderscheidt gemaakt kan worden tussen een TAM-reactieve interventie en een reactieve aanwijzing. 
De validator moet een TAM-reactieve interventie kunnen herkennen. Daarom is met deze werkafspraak de plannaam bepalend: de plannaam begint met “TAM-reactieve interventie”, gevolgd door een spatie en de naam van het besluit. Hiermee wordt het onderscheid gemaakt tussen een Wro reactieve aanwijzing en een reactieve interventie onder de Omgevingswet.

