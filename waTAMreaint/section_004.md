## Aandachtspunt

De wetgever heeft de reactieve interventie zo bedoeld dat het nemen van dit besluit tot gevolg heeft dat de regels van een ander type omgevingsdocument, te weten het omgevingsplan, worden gewijzigd. In artikel 16.2 Omgevingswet is dan ook bepaald dat, ter uitvoering van artikel 19 van de Bekendmakingswet, het bestuursorgaan van Rijk of provincie dat met toepassing van artikel 16.21 een omgevingsplan wijzigt, verplicht is om deze wijziging te verwerken in een nieuwe geconsolideerde versie van het omgevingsplan conform de STOP/TPOD standaarden. In het <a href='https://wetten.overheid.nl/BWBR0045037/2025-01-01#Hoofdstuk11_Artikel11.1' target='_blank'>Besluit elektronische publicaties in artikel 11.1 lid 7 onder a</a> is geregeld dat deze consolidatieverplichting niet van toepassing is, totdat artikel 11.1 Bep komt te vervallen op 1 januari 2032. Deze werkafspraak gaat niet in op de verantwoordelijkheid voor het aanpassen van het omgevingsplan en meervoudig bronhouderschap.

**Einde TAM per 1 januari 2026**  
Het Besluit elektronische publicaties regelt in artikel 11 lid 1 dat per 1 januari 2026 geen nieuwe TAM-reactieve interventiebesluiten meer in procedure mogen worden gebracht. Alleen als een TAM-reactieve interventie uiterlijk op 31 december 2025 ter inzage is gelegd,kan gebruik worden gemaakt van de afwijkingsmogelijkheid die artikel 11 lid 1 van het Bep biedt. 

