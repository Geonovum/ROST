## Uitgangspunt

Deze noodmaatregel zorgt ervoor dat de provincies het Omgevingswet instrument projectbesluit kunnen besluiten tot het uitvoeren van een (vaak) complex project in de fysieke leefomgeving door middel van het projectbesluit.
Het projectbesluit bevat de maatregelen en kan alle toestemmingen bevatten die nodig zijn voor de uitvoering van het project. Het projectbesluit geldt als omgevingsvergunning voor de expliciet in het projectbesluit genoemde activiteiten en als toestemming voor andere onderdelen van het projectbesluit. Tot slot wijzigt het projectbesluit een of meer omgevingsplannen met regels die nodig zijn voor het uitvoeren en in werking hebben of in stand houden van het project.

Het toepassen van deze noodmaatregel door de provincies is totdat de zij het Omgevingswet instrument projectbesluit wel conform de STOP/ TPOD standaarden kunnen bekendmaken en beschikbaar stellen via het DSO-LV.

Voor het gebruik deze TAM-projectbesluit geldt, dat vanaf inwerkingtreding van de Omgevingswet, de Wro planketen gebruikt kan worden voor het opstellen en publiceren van een projectbesluit. De RO Standaarden 2012 worden niet aangepast. Ook wordt op geen enkele manier iets aangepast aan de Wro plansoftware die (op dat moment nog) wordt gebruikt voor digitale ruimtelijke plannen conform overgangsrecht van Wro naar Omgevingswet. Ook aan de manier van publiceren via Ruimtelijkeplannen.nl verandert niets. Wel wordt de validator voor Ruimtelijkeplannen.nl aangevuld en enigszins aangepast om het overgangsrecht van Wro naar Omgevingswet te faciliteren, en de TAM-projectbesluit mogelijk te maken.

Om een omgevingswetbesluit te kunnen nemen met behulp van TAM-projectbesluit wordt uitsluitend gebruik gemaakt van de Wro planfiguur ‘inpassingsplan’, conform de RO Standaarden 2012.
De Wro planfiguur (IMRO plantype) ‘inpassingsplan’ wordt na de inwerkingtreding van de Omgevingswet in principe tegengehouden door de validator van Ruimtelijkeplannen.nl. De validator moet een TAM-projectbesluit kunnen herkennen deze wel door te laten ná inwerkingtreding van de Omgevingswet. Daarom is met deze werkafspraak de plannaam bepalend: de plannaam begint met “TAM-projectbesluit”, gevolgd door de naam van het besluit. Hiermee wordt het onderscheid gemaakt tussen een Wro inpassingsplan en een projectbesluit onder de Omgevingswet.
