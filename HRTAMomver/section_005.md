## Aandachtspunten 

Een omgevingsverordening is juridisch een omgevingsdocument op basis van de Omgevingswet maar technisch een provinciale verordening op basis van de RO Standaarden 2012. Dat heeft als voordeel dat in noodgevallen toch besluiten voor ruimtelijke ontwikkelingen doorgang kunnen vinden zelfs als de keten ‘van plan tot publicatie’ door welke oorzaak dan ook nog niet kan worden ingezet na inwerkingtreding van de Omgevingswet. Maar er zijn ook aandachtspunten, hiermee dient rekening te worden gehouden bij de inzet van de TAM-omgevingsverordening:
- De weergave van een omgevingsverordening conform TAM wordt gestuurd door de keuze van de IMRO-symboolcodes die worden ingezet om het omgevingsdocument te maken. Het omgevingsdocument is raadpleegbaar in het omgevingsloket. De werking van de viewer Regels op de Kaart en de overbruggingsfunctie bepalen uiteindelijk hoe bruikbaar het kaartbeeld wordt;
- Tijdreizen in de viewer Regels op de Kaart zal niet goed werken met een TAM-omgevingsverordening: IMRO2012 heeft niet de juiste tijdreisattributen om dit te kunnen ondersteunen;
- Bij het gebruik van de TAM-omgevingsverordening kan wel de relatie juridische regel en werkingsgebied worden nagebootst, maar annotaties zijn niet mogelijk. IMRO2012 biedt hier geen mogelijkheden voor. Dat houdt in dat er geen relatie met Toepasbare Regels kan worden gelegd, en een omgevingsverordening conform TAM niet werkt bij de vragenbomen in het omgevingsloket, net zoals dat ook voor bestemminsplannen in het tijdelijk deel omgevingsplan geldt. Voor activiteiten waarvoor de TAM-omgevingsverordening regelingen opneemt, geldt dat er een placeholder document in het DSO nodig is dat met behulp van de STOP/ TPOD standaarden is geladen;
- Uiteindelijk moet een omgevingsverordening, inclusief de wijzigingsbesluiten conform de STOP/TPOD standaarden zijn opgesteld en geladen in het DSO. Dit betekent feitelijk dat het besluit opnieuw gemaakt en bekendgemaakt moet worden. Dat is extra werk en afhankelijk van de juridisch inbedding, is het besluit opnieuw appellabel, ondanks het feit dat het al juridisch een omgevingsdocument is.

Het zijn deze overwegingen die meegenomen kunnen worden bij de afweging om al dan niet gebruik te gaan maken van de mogelijkheid van een omgevingsverordening conform TAM.
