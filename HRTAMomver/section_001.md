## Inleiding

Er is niet voorzien in overgangsrecht voor de omgevingsverordening. Op het moment van inwerkingtreding van de Omgevingswet moesten de provincies hun omgevingsverordeningen hebben vastgesteld en bekendgemaakt.
De provincie moest voor inwerkingtreding van de Omgevingswet conform Awb artikel 3.4 een ontwerp-omgevingsverordening en een definitieve omgevingsverordening, op basis van de Omgevingswet, publiceren. Daarna volgden wijzigingsbesluiten, of volgde een gehele intrekking van de omgevingsverordening waarna een geheel nieuwe omgevingsverordening werd vastgesteld. Zowel de initiële omgevingsverordening als de wijzigingsbesluiten konnen worden gemaakt met behulp van de werkafspraak TAM-omgevingsverordening. Juridisch gezien is de met behulp van de TAM opgestelde, vastgestelde en gepubliceerde omgevingsverordening een volwaardige omgevingsverordening onder de Omgevingswet. Inhoudelijk moet deze (wijziging van de) omgevingsverordening voldoen aan de eisen vanuit de Omgevingswet. De met de RO Standaarden opgestelde omgevingsverordening moet door de provincie uiteindelijk inhoudelijk verwerkt worden en technisch omgezet in de omgevingsverordening op basis van de STOP/TPOD standaard. 

### Werkafspraak en handreiking

Met de werkafspraak TAM-omgevingsverordening werdt provincies de mogelijkheid geboden om een omgevingsverordening onder de Omgevingswet op te stellen op basis van de RO Standaarden 2012 te maken en te publiceren via Ruimtelijkeplannen.nl en de overbruggingsfunctie van het Informatiehuis Ruimte naar het Digitaal Stelsel Omgevingswet. De omgevingsverordening conform TAM maakt juridisch onderdeel uit van de Omgevingswet maar wordt technisch in de huidige landelijke voorziening geplaatst. Rekening houdend met de wettelijke vereisten van de Omgevingswet is de TAM omgevingsverordening een omgevingsdocument. 

De onderdelen van de TAM-omgevingsverordening voor provincies zijn: 
- de <a href='https://docs.geostandaarden.nl/ro/waTAMomver/' target='_blank'>werkafspraak TAM-omgevingsverordening</a>;
- validatieregels, geïmplementeerd in de <a href='https://www.ruimtelijkeplannen.nl/validateplan' target='_blank'>validator van Ruimtelijkeplannen.nl</a>;
- de verwerking door de overbruggingsfunctie van het Informatiehuis Ruimte naar het Digitaal Stelsel Omgevingswet;
- deze technische handreiking.

Deze  handreiking is een aanvulling op de werkafspraak, ter ondersteuning van de provincies voor de technische toepassing van de werkafspraak in de praktijk. 
In het <a href='https://docs.geostandaarden.nl/tpod/def-st-TPOD-OV/' target='_blank'>Toepassingsprofiel (TPOD) omgevingsverordening</a> zijn de inhoudelijke aspecten van de omgevingsverordening beschreven. 

### Doel van de handreiking

De handreiking geeft de werkwijze en keuzemogelijkheden weer voor het Omgevingswet-instrument omgevingsverordening. Deze omgevingsverordening kon in de periode 1 januari 2024 tot 1 januari 2026 door de provincie technisch worden gerealiseerd met de RO Standaarden 2012, door de verordening met hulp van de de Wro planketen via Ruimtelijkeplannen.nl te ontsluiten naar het Digitaal Stelsel Omgevingswet .  

Deze handreiking gaat niet in op de inhoud van het instrument omgevingsverordening. Voor de juridische context van het instrument verwijzen we naar de Omgevingswet en onderliggende regelgeving. Voor meer informatie over de omgevingsverordening, raadpleeg de TPOD omgevingsverordening via de <a href='https://www.geonovum.nl/geo-standaarden/omgevingswet/STOPTPOD' target='_blank'>Geonovum website</a> en de website 
<a href='https://iplo.nl/regelgeving/instrumenten/omgevingsverordening' target='_blank'>Informatiepunt Leefomgeving</a>. 

### Leeswijzer

Deze handreiking is bedoeld voor iedereen die een omgevingsverordening gaat maken en/of publiceren en daarbij overweegt gebruikt te maken van deze tijdelijke alternatieve maatregel. Aangeraden wordt om de hele handreiking te lezen, naast de werkafspraak. Het is wel van belang om de toepassing van het gebruik van deze tijdelijke alternatieve maatregel in zijn geheel te begrijpen om een afgewogen beslissing te kunnen nemen en te beoordelen hoe de TAM toegepast kan worden in de eigen organisatie.

De werkafspraak en de handreiking gaan samen in op hoe het technisch mogelijk gemaakt wordt om Wro plansoftware te gebruiken om een (wijziging van de) omgevingsverordening te maken en te publiceren via Ruimtelijkeplannen.nl. Via het Informatiehuis Ruimte (de ‘overbruggingsfunctie’) komt het besluit daardoor ook beschikbaar in het omgevingsloket. Deze handreiking is een *technische* handleiding en geen juridische. We geven dus niet aan hoe een de omgevingsverordening juridisch/inhoudelijk moet worden vormgegeven conform de Omgevingswet. 

Hoofdstuk 2 gaat in op de [omgevingsverordening](#omgevingsverordening). Hoofdstuk 3 betreft het [publiceren](#publiceren) van de omgevingsverordening. Een omgevingsverordening conform TAM moet worden gebruikt in combinatie met een zogenoemde placeholder om toepasbare regels bij activiteiten te kunnen maken: het opnemen van toepasbare regels met indieningsvereisten voor het vullen van aanvraagformulieren is verplicht. In [hoofdstuk 4](#placeholder-document) is een korte toelichting en de keuzes met betrekking tot de placeholder opgenomen. [Hoofdstuk 5](#aandachtspunten) geeft de aandachtspunten bij de afweging om al dan niet gebruik te gaan maken van de optie TAM-omgevingsverordening. In de [bijlage van deze handreiking](#bijlage-placeholder) is dit verder toegelicht en zijn er voorbeelden opgenomen. 


