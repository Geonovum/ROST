## Inleiding

Er is niet voorzien in overgangsrecht voor de omgevingsverordening. Streven is dat de provincies hun omgevingsverordeningen op het moment van inwerkingtreding van de Omgevingswet hebben vastgesteld en bekendgemaakt.
De provincie moet voor de inwerkingtreding van de Omgevingswet een ontwerp-omgevingsverordening en een definitieve omgevingsverordening publiceren. Daarna volgen wijzigingsbesluiten. Zowel de initiële omgevingsverordening als de wijzigingsbesluiten kunnen worden gemaakt met behulp van de werkafspraak TAM-omgevingsverordening. Juridisch gezien is de TAM-omgevingsverordening een volwaardige wijziging van de omgevingsverordening onder de Omgevingswet. Inhoudelijk moet deze wijziging van de omgevingsverordening voldoen aan de eisen vanuit de Omgevingswet. De met IMRO opgestelde omgevingsverordening moet door de provincie uiteindelijk worden verwerkt in de omgevingsverordening op basis van de STOP/TPOD standaard. 

### Werkafspraak en handreiking

Met de werkafspraak TAM-omgevingsverordening wordt provincies de mogelijkheid geboden om een omgevingsverordening onder de Omgevingswet op te stellen op basis van de RO Standaarden 2012, en te publiceren via Ruimtelijkeplannen.nl en de overbruggingsfunctie van het Informatiehuis Ruimte naar het Digitaal Stelsel Omgevingswet. De TAM-omgevingsverordening maakt juridisch onderdeel uit van de Omgevingswet maar wordt technische in de huidige landelijke voorziening geplaatst. Rekening houdende met de wettelijke vereisten van de Omgevingswet is de TAM omgevingsverordening een omgevingswetbesluit. 

De onderdelen van de TAM-omgevingsverordening voor provincies zijn: 
- de werkafspraak TAM-omgevingsverordening;
- validatieregels, geimplementeerd in de validator van Ruimtelijkeplannen.nl;
- deze technische handreiking.

Deze  handreiking vult de werkafspraak aan, ter ondersteuning van de provincies voor de technische toepassing van de werkafspraak in de praktijk. 
In het [Toepassingsprofiel (TPOD) omgevingsverordening](https://geonovum.github.io/TPOD/TPOD%20Omgevingsverordening/TPOD_omgevingsverordening_v2.0.1.pdf) zijn de inhoudelijke aspecten van de omgevingsverordening beschreven. Deze technische handreiking TAM omgevingsverordening

### Doel van de handreiking

De handreiking geeft de werkwijze en keuzemogelijkheden weer voor het Omgevingswet-instrument omgevingsverordening, dat door de provincie technisch wordt gerealiseerd met de RO Standaarden 2012, en door gebruik van de Wro plan keten het projectbesluit te ontsluiten via Ruimtelijkeplannen.nl naar het Digitaal Stelsel Omgevingswet.  

Deze handreiking gaat niet in op de inhoud van het instrument omgevingsverordening. Voor de juridische context van het intrument verwijzen we naar de Omgevingswet- en regelgeving. Voor meer informatie over het omgevingsverordening, raadpleeg de TPOD omgevingsverordening via de [Geonovum website](https://www.geonovum.nl/geo-standaarden/omgevingswet/STOPTPOD) en de website [Informatiepunt Leefomgeving](https://iplo.nl/regelgeving/instrumenten/omgevingsverordening). 

### Leeswijzer

Deze handreiking is bedoeld voor iedereen die een omgevingsverordening gaat maken en/of publiceren en daarbij overweegt gebruikt te maken van deze tijdelijke alternatieve maatregel. Aangeraden wordt om de hele handreiking te lezen, naast de werkafspraak. Het is wel van belang om de toepassing van het gebruik van deze tijdelijke alternatieve maatregel in zijn geheel te begrijpen om een afgewogen beslissing te kunnen nemen of en eventueel hoe de TAM toegepast kan worden in de eigen organisatie.

De werkafspraak en de handreiking gaan samen in op hoe het technisch mogelijk gemaakt wordt om Wro plansoftware te gebruiken om een wijziging van de omgevingsverordening te maken en te publiceren via Ruimtelijkeplannen.nl. Via het Informatiehuis Ruimte (de ‘overbruggingsfunctie’) komt het besluit daardoor ook beschikbaar in het omgevingsloket. Deze handreiking is een *technische* handleiding en geen juridische. We geven dus niet aan hoe een de TAM-omgevingsverordening juridisch/inhoudelijk moet worden vormgegeven conform de Omgevingswet. 

Hoofdstuk 2 gaat in op de [omgevingsverordening](#omgevingsverordening). Hoofdstuk 3 betreft het [publiceren](#publiceren) van de omgevingsverordening. [Aandachtspunten](#aandachtspunten) bij de afweging om al dan niet gebruik te gaan maken van de optie TAM-omgevingsverordening zijn opgenomen in Hoofdstuk 4.

