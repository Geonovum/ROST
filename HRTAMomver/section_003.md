## Publiceren 

### Ruimtelijkeplannen.nl

Het publiceren van het uiteindelijk met de RO Standaarden 2012 vormgegeven (wijziging van de) omgevingsverordening gaat niet anders dan de publicatie van een provinciale verordening op basis van de Wro. Dat betekent dat er geen aanpassingen aan software, procedure of manier van handelen nodig zijn. De enige voorwaarde is dat de omgevingsverordening conform TAM voldoet aan de technische vereisten van de RO Standaarden. Dat kan op de normale wijze vooraf worden getoetst door de omgevingsverordening via de optie manifest-validatie aan te bieden aan de <a href='https://www.ruimtelijkeplannen.nl/validateplan' target='_blank'>validator</a> van Ruimtelijkeplannen.nl. Als deze online validatie slaagt zal bijna zeker de publicatie ook goed gaan.

De publicatie van een omgevingsverordening conform TAM volgt dezelfde route als een provinciale verordening onder de Wro. Door met de plansoftware het gevalideerde plan te publiceren, wordt de set bestanden die de omgevingsverordening vormen op de webdirectory van de provincie geplaatst (dat kan ook een locatie bij de leverancier zijn). Tweemaal per dag komt de harvester van Ruimtelijkeplannen.nl langs, controleert of er nieuwe plannen in het manifest van de provincie staan. Als dat het geval is, dan worden de planbestanden opgehaald en weergegeven op de website van Ruimtelijkeplannen.nl.

Technisch betekent dit dat de omgevingsverordening onderdeel wordt van de provinciale Wro planvoorraad zoals opgenomen in het Wro-manifest. Dat heeft weinig consequenties, maar de totale planvoorraad moet wel goed beheerd worden door de provincie. Het is immers tijdelijk dat Wro-besluiten en omgevingsdocumenten door elkaar staan in de planvoorraad die beheerd wordt met behulp van de Wro plansoftware.

Alle plannen in Ruimtelijkeplannen.nl worden voortdurend verwerkt door de overbruggingsfunctie van Informatiehuis Ruimte voor de ontsluiting in het DSO-LV. Hierdoor worden de besluiten van de provincie zichtbaar in de viewer 'Regels op de Kaart' (het omgevingsloket). 

### Pilot.ruimtelijkeplannen.nl

Technische gezien is een omgevingsverordening conform TAM een IMRO2012 provinciale verordening. Daarom kan de omgevingsverordening ook gepubliceerd worden op de test-omgeving van Ruimtelijkplannen.nl. Dit maakt de verordeningen raadpleegbaar op pilot.ruimtelijkeplannen.nl zonder dat daar juridische consequenties aan verbonden zijn. Deze route kan dienen om, <i>voorafgaand</i> aan de inwerkingtreding van de Omgevingswet, de omgevingsverordening conform TAM<i>technisch</i> te toetsen op juistheid en volledigheid. 

Het is voor de inwerkingtreding van de Omgevingswet slechts beperkt en alleen in samenwerking met het ministerie BZK en het Kadaster mogelijk een omgevingsverordening conform TAM te testen in de keten naar het omgevingsloket, de zogenaamde pré-omgeving van het DSO. Per 1 januari 2026 is de testomgeving pilot.ruimtelijkeplannen.nl uitgezet en is deze niet meer beschikbaar om te testen.  

### Weergave DSO

Sinds de inwerkingtreding van de Omgevingswet geeft de viewer van Ruimtelijkeplannen.nl niet meer de volledige actuele situatie weer. Raadplegen van ruimtelijke plannen kan vanaf dat moment in samenhang met de omgevingsdocumenten op basis van STOP/TPOD uitsluitend via de viewer ‘Regels op de Kaart’ van het omgevingsloket.
De viewer ‘Regels op de Kaart’ van het omgevingsloket geeft de Wro plannen zoveel mogelijk weer als nu gebruikelijk is op Ruimtelijkeplannen.nl. De kaartweergave van provinciale verordeningen, en dus ook van omgevingsverordeningen conform TAM, kan door het bevoegd gezag gestuurd worden met de keuze van de symboolcodes en kaarten, bij het definiëren van objecten in de Wro plansoftware. Als de provincie kiest voor een structuur van de omgevingsverordening conform TAM dat dicht bij de opbouw van de huidige provinciale verordening ligt, dan zal de weergave daarvan ook veel lijken op wat we gewend zijn bij de provinciale verordeningen van de Wro. Gebruik van de <a href='https://www.geonovum.nl/geo-standaarden/ro-standaarden-ruimtelijke-ordening/informatiemodel-ruimtelijke-ordening-imro2012/' target=_blank'>symboolcodes</a> van <a href='https://docs.geostandaarden.nl/ro/pv2012' target=_blank'>Praktijkrichtlijn Provinciale Verordening</a> is noodzakelijk om de TAM-omgevingsverordening goed door de keten te krijgen en te verbeelden in het omgevingsloket.

