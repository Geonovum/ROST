## Aandachtspunten 

Een TAM-omgevingsverordening is juridisch een omgevingswetbesluit maar technisch een (Wro) provinciale verordening. Dat heeft als voordeel dat in noodgevallen toch ruimtelijke ontwikkelingen doorgang kunnen vinden zelfs als de keten ‘van plan tot publicatie’ door welke oorzaak dan ook nog niet kan worden ingezet na inwerkingtreding van de Omgevingswet. Maar er zijn ook aandachtspunten, hiermee dient rekening te worden gehouden bij de inzet van TAM-omgevingsverordening:
- De weergave van een TAM-omgevingsverordening wordt gestuurd door de keuze van de IMRO-symboolcodes die worden ingezet om het besluit te maken. Het besluit is raadpleegbaar in het omgevingsloket. De werking van de viewer Regels op de Kaart en de overbruggingsfunctie bepalen uiteindelijk hoe bruikbaar het kaartbeeld wordt;
- Het is niet mogelijk om bij een TAM-omgevingsverordening de pons-functie mee te geven;
- Een TAM-omgevingsverordening komt technisch gezien zelf ook in dat tijdelijk deel;
- Tijdreizen in de viewer Regels op de Kaart zal niet goed werken met TAM-omgevingsverordening: IMRO2012 heeft niet de juiste tijdreisattributen om dit te kunnen ondersteunen;
- **CHECK:** Bij het gebruik van de TAM-omgevingsverordening kan wel de relatie juridische regel en werkingsgebied worden nagebootst, maar annotaties zijn niet mogelijk. IMRO2012 biedt hier geen mogelijkheden voor. Dat houdt in dat er geen relatie met Toepasbare Regels kan worden gelegd, en een TAM-omgevingsverordening niet werkt bij de vragenbomen in het omgevingsloket, net zoals dat ook voor bestemminsplannen in het tijdelijk deel omgevingsplan geldt;
- **CHECK:** Uiteindelijk moet een TAM-omgevingsverordening door de provincie verwerkt worden in de met de STOP/TPOD omgevingsverordening. Dit betekent feitelijk dat het besluit opnieuw gemaakt en bekendgemaakt moet worden. Dat is extra werk en afhankelijk van de juridisch inbedding, is het besluit opnieuw appellabel, ondanks het feit dat het al juridisch een omgevingswetbesluit is;
- **CHECK:** •	Het beheer van de juridische procedures en de besluiten daarin wordt voor de provincie na inwerkingtreding van de Omgevingswet complexer. Naast het afmaken van de lopende procedures, ontstaat er een set besluiten die juridisch omgevingswetbesluit zijn maar technisch in de Wro planvoorraad zijn opgenomen. Daarnaast zullen ook de eerste omgevingswetbesluiten in STOP/TPOD formaat in procedure gaan (wat de juridische consequenties zijn van deze samenloop van de diverse besluiten wordt nog nader uitgewerkt en maakt geen onderdeel uit van deze handreiking).

Het zijn deze overwegingen die meegenomen kunnen worden bij de afweging om al dan niet gebruik te gaan maken van de optie TAM-omgevingsverordening.


