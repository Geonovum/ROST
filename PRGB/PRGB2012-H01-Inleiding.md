# Inleiding

**De Praktijkrichtlijn Gebiedsgerichte Besluiten is een toelichting op het
Informatiemodel Ruimtelijke Ordening. In dit hoofdstuk wordt de achtergrond van
de praktijkrichtlijn gegeven evenals de strekking van de standaard.**

## Aanleiding

In de <a href='http://wetten.overheid.nl/BWBR0020449' target='_blank'>Wet ruimtelijke ordening</a> (Wro) en het <a href='http://wetten.overheid.nl/BWBR0023798' target='_blank'>Besluit ruimtelijke ordening</a> (Bro) is vastgelegd dat planologische visies, plannen, besluiten, verordeningen en
algemene maatregelen van bestuur digitaal vervaardigd en op elektronische wijze
beschikbaar gesteld moeten worden. De digitale visie, plan, besluit verordening,
maatregel is conform artikel 1.2.1 van het Bro het juridisch authentieke stuk.
Daarnaast is ook in de Wet algemene bepalingen omgevingsrecht (Wabo) een
verplichte elektronische beschikbaarstelling opgenomen voor sommige gevallen. Om
dit mogelijk te maken zijn de RO standaarden ontwikkeld. Deze verplichte RO
Standaarden zijn, vastgelegd met de <a href='http://wetten.overheid.nl/BWBR0031829' target='_blank'>Regeling
standaarden ruimtelijke ordening</a>:  

<ul><li><a href='https://docs.geostandaarden.nl/ro/imro' target='_blank'> Informatiemodel Ruimtelijke Ordening Planteksten (IMRO2012)</a> 
<li><a href='https://docs.geostandaarden.nl/ro/stri' target='_blank'>Standaard Toegankelijkheid Ruimtelijke Instrumenten (STRI2012)</a> 
<li><a href='https://docs.geostandaarden.nl/ro/svbp' target='_blank'>Standaard Vergelijkbare Bestemmingsplannen (SVBP2012)</a>
<li><a href='https://docs.geostandaarden.nl/ro/imropt' target='_blank'> Informatiemodel Ruimtelijke Ordening Planteksten (IMROPT2012)</a> .</li>
</ul>
<br/>

De standaard voor planteksten (IMROPT2012) is onder voorwaarde verplicht.
Toepassing van IMROPT2012 is verplicht wanneer de bronhouder ervoor kiest de
planteksten in objectgerichte vorm (XML) beschikbaar te stellen.

IMRO2012 is normstellend voor de codering van ruimtelijke instrumenten. IMRO2012
is van belang voor applicatiebouwers en als referentie voor andere IMRO2012
gerelateerde documenten. IMRO2012 wordt beschreven zonder in te gaan over de
praktische toepassing van het model voor het coderen van digitale ruimtelijke
instrumenten. Alle voor dit toepassingsdoel benodigde informatie is opgenomen in
zogenoemde praktijkrichtlijnen: 

<ul><li><a href='https://docs.geostandaarden.nl/ro/bp2012/' target='_blank'>Praktijkrichtlijn Bestemmingsplannen (PRBP2012)</a>;</li>
<ul><a href='https://docs.geostandaarden.nl/ro/abpk2012/' target='_blank'>Praktijkrichtlijn Analoge Bestemmingsplan Kaart (PRABPK2012)</a>;</li>
<li><a href='https://docs.geostandaarden.nl/ro/sv2012/' target='_blank'>Praktijkrichtlijn Structuurvisies (PRSV2012)</a>;</li>
<li><a href='https://docs.geostandaarden.nl/ro/gb2012/' target='_blank'>Praktijkrichtlijn Gebiedsgerichte Besluiten (PRGB2012)</a>;</li>
<li><a href='https://docs.geostandaarden.nl/ro/pv2012/' target='_blank'>Praktijkrichtlijn Provinciale Verordening (PRPV2012)</a>;</li>
<li><a href='https://docs.geostandaarden.nl/ro/amvb2012/' target='_blank'>Praktijkrichtlijn Algemene Maatregel van Bestuur (PRAMvB2012)</a>;</li>
</ul><br/>

De STRI2012 is ook in praktijkrichtlijn nader toegelicht:
<ul><a href='https://docs.geostandaarden.nl/ro/tri2012' target='_blank'>Praktijkrichtlijn Toegankelijkheid Ruimtelijke Instrumenten (PRTRI2012)</a>.
</ul><br/>

De standaard voor planteksten (IMROPT2012) is onder voorwaarde verplicht.
Toepassing van IMROPT2012 is verplicht wanneer de bronhouder ervoor kiest de
planteksten in objectgerichte vorm (XML) beschikbaar te stellen. Dit is nader toegelicht in de:  
<ul><a href='https://docs.geostandaarden.nl/ro/pt2012/' target='_blank'>Praktijkrichtlijn voor Planteksten (PRPT2012)</a>.</li>
</ul><br/>

Als uitgangspunt voor deze Praktijkrichtlijn Gebiedsgerichte Besluiten worden alle gegevens
beschouwd die in de vorm van een gebiedsgericht besluit worden vastgesteld. Op
basis van deze praktijkrichtlijn kan te allen tijde vanuit de gegevensset de
inhoud van het oorspronkelijke gebiedsgerichte besluit worden geraadpleegd.
Daarmee wordt de volledige digitale representatie van een gebiedsgericht besluit
vastgelegd. De PRGB2012 is van toepassing op de instrumenten: 
-   aanwijzingsbesluit (proactieve aanwijzing);
-   beheersverordening;
-   exploitatieplan;
-   gerechtelijke uitspraak;
-   omgevingsvergunning (voormalig Wro projectbesluit);
-   reactieve aanwijzing;
-   voorbereidingsbesluit.

## Context

Naast de voorliggende praktijkrichtlijn is sprake van andere praktijkrichtlijnen
en standaarden die in samenhang zijn ontwikkeld in de context van de Wro. De
praktijkrichtlijnen voor de provinciale verordening (PRPV2012) en de algemene
maatregel van bestuur (PRAMvB2012) zijn onderdelen van de RO Standaarden die
nauw aansluiten op deze praktijkrichtlijn. Alle drie zijn een toelichting op het
Informatie Model Ruimtelijke Ordening (IMRO2012).

Hieronder wordt een aantal relevante aspecten genoemd en daarvan de globale
context in relatie tot praktijkrichtlijnen, de voorliggende in het bijzonder,
genoemd.

**Wet ruimtelijke ordening (Wro)**  
In de Wro wordt aangegeven dat nadere regels kunnen worden gesteld omtrent de
vormgeving en inrichting van een gebiedsgericht besluit. In het Besluit
ruimtelijke ordening zijn die uitgewerkt.

**Besluit ruimtelijke ordening (Bro)**  
Het Bro legt vast dat een gebiedsgericht besluit in elk geval bevat een
geometrische plaatsbepaling van het gebied waarop de visie betrekking heeft.
Daarmee wordt het belang van de voorliggende praktijkrichtlijn, die de wijze van
elektronisch (digitaal) vastleggen bepaalt, evident.

**Regeling standaarden ruimtelijke ordening (Rsro)**  
Deze ministeriële regeling noemt de feitelijke standaarden die basis moeten zijn
voor het vormgeven, inrichten en beschikbaar stellen van ruimtelijke
instrumenten. Dit zijn de RO standaarden 2012.

**Informatiemodel Ruimtelijke Ordening (IMRO2012)**  
In de Rsro is bepaald dat bij de digitalisering van ruimtelijke instrumenten
gebruik moet worden gemaakt van IMRO2012. Dit informatiemodel is de standaard
voor de beschrijving en codering van ruimtelijke instrumenten. IMRO2012 is
gebaseerd op het Basismodel Geo-Informatie (NEN 3610: 2011). Dit Basismodel
kent een aantal objectklassen en attributen waarmee aan het aardoppervlak
gerelateerde ruimtelijke objecten kunnen worden gecodeerd. IMRO2012 gebruikt
slechts één van deze objectklassen, namelijk PlanologischGebied.
Met IMRO wordt de inhoud (representatie van de werkelijkheid) digitaal
vastgelegd. De gebruiker van het bestand bouwt zelf de door hem gewenste
verbeelding op. Deze verbeelding kan dus een andere presentatie zijn van
dezelfde gegevens.

**Standaard Toegankelijkheid Ruimtelijke Instrumenten (STRI2012)**  
Conform Wro en Bro wordt een gebiedsgericht besluit met de daarbij behorende
toelichting in digitale geautoriseerde bronbestanden vastgelegd en in die vorm
vastgesteld. De STRI2012 beschrijft hoe de beschikbaarstelling van ruimtelijke
instrumenten gerealiseerd dient te worden en gaat onder meer in op
naamconventies en het digitaal waarmerken van de elektronisch te publiceren
dataset. Bij de STRI2012 behoort de toelichting Praktijkrichtlijn
Toegankelijkheid Ruimtelijke Instrumenten (PRTRI2012).

**Standaard voor planteksten (IMROPT)**  
De standaard voor planteksten moet onder voorwaarde verplicht worden gebruikt.
Toepassing van IMROPT2012 is verplicht wanneer de bronhouder ervoor kiest de
planteksten in objectgerichte vorm (XML) beschikbaar te stellen. De bronhouder
mag er ook voor kiezen de planteksten in de vorm van HTML en PDF bestanden
beschikbaar te stellen. IMROPT is in dit geval dan niet van toepassing.
IMROPT2012 wordt toegelicht in de Praktijkrichtlijn voor Planteksten (PRPT2012).

**Gebruik van PDF-bestanden**  
Indien er PDF-bestanden worden gebruikt in een planset dan is het beter om PDF-
bestanden te gebruiken die geen flashcomponenten bevatten. Bestanden met
flashcomponenten kunnen om veiligheidsredenen niet meer in een webbrowser worden
geopend waardoor de PDF-bestanden bij raadpleging van Ruimtelijkeplannen.nl geen
inhoud bevatten.
Controleer daarom vóór publicatie dat uw PDF-documenten geen Flashcomponenten
bevatten.

**Praktijkrichtlijn**  
In een praktijkrichtlijn wordt de methode van digitalisering van ruimtelijke
instrumenten beschreven. De praktijkrichtlijn stoelt geheel op de in de Regeling
standaarden ruimtelijke ordening vastgelegde RO standaarden. De
praktijkrichtlijn is te beschouwen als een toelichting op en nadere uitwerking
van de RO standaarden. Voor de hier onderscheiden gebiedsgerichte besluiten is
dit de voorliggende Praktijkrichtlijn Gebiedsgerichte Besluiten (PRGB2012).

De gebiedsgerichte besluiten worden hieronder opgesomd en van een korte
verklarende beschrijving voorzien.

**de beheersverordening: artikel 3.38 Wro**  
De beheersverordening is een instrument dat in plaats van een bestemmingsplan
door gemeenten kan worden ingezet. Het kan worden gezien als een conserverende
gebruiksregeling voor gebieden waar zich geen nieuwe ontwikkelingen voordoen.

**het voorbereidingsbesluit: artikel 3.7, 3.26, 3.28, 4.1, 4.2, 4.3, 4.4 en 10.3
Wro**  
Het voorbereidingsbesluit is het bestaande instrument in relatie tot het
voornemen om een bestemmingsplan op te stellen. Bij het voorbereidingsbesluit
kan worden bepaald, dat het verboden is om binnen een bij dat plan aangegeven
gebied zonder omgevingsvergunning: 
- bepaalde werken, geen bouwwerken zijnde, of werkzaamheden uit te voeren;
- bouwwerken te slopen.
Het instrument kan ook gebruikt worden door provincie en Rijk om voorbescherming
te verkrijgen voor een op te stellen inpassingsplan. Ook kunnen provincie en
Rijk, in relatie tot het geven van een aanwijzing aan gemeenten overeenkomstig
artikel 4.2 en 4.4, verklaren dat een bestemmingsplan door de gemeente wordt
voorbereid. Het zelfde instrument wordt ook geboden in de artikelen 4.1, lid 5
en 4.3, lid 4 waar provincie en Rijk de mogelijkheid hebben
voorbereidingsbescherming te geven aan een op te stellen provinciale
verordening, respectievelijk AMvB.

**het aanwijzingsbesluit (proactieve aanwijzing): artikel 4.2 en 4.4 Wro**  
Dit is een door gedeputeerde staten of door de minister van Infrastructuur en
Milieu (IenM) of door de minister verantwoordelijk voor het desbetreffende
beleidsterrein in overeenstemming met de minister van IenM te geven aanwijzing
voor het opstellen van een bestemmingsplan aan de gemeenteraad, provinciale
staten of gedeputeerde staten.

**de reactieve aanwijzing: artikel 3.8, lid 6 Wro**  
Met een reactieve aanwijzing kan de provincie onderdelen van een bestemmingsplan
niet inwerking laten treden. Voor de onderdelen van het bestemmingsplan waar een
reactieve aanwijzing opis gegeven blijven de 'oude' bestemmingsplannen van
toepassing.

**het exploitatieplan: artikel 6.12 Wro**  
Een exploitatieplan is een publiekrechtelijk instrument om bij
gebiedsontwikkeling waarbij de grond niet in handen is van de gemeente
kostenverhaal te kunnen realiseren. Het exploitatieplan is meestal onderdeel van
het bestemmingsplan in dezelfde procedure..

**de omgevingsvergunning: artikel 2.1 lid 1 onder c juncto artikel 2.12 eerste
lid, onderdeel a, sub 3e Wabo**  
De uitgebreide procedure om af te wijken van een bestemmingsplan ten behoeve van
gebiedsontwikkeling (vroeger: artikel 19 lid 1 en 2 WRO, vervolgens artikel 3.10
Wro) is van de Wro naar de Wabo overgebracht. Met een omgevingsvergunning voor
de activiteit “gebruik in strijd met een planologische regeling” kan elk gebruik
(waaronder bouwen) worden toegestaan, ongeacht wat er in de geldende
planologische regeling staat. Op dit moment moet een dergelijke
omgevingsvergunning tevens een vergunning bevatten voor activiteiten die
onlosmakelijk verbonden zijn met de afwijking van de planologische regeling.
De mededeling van een met artikel 2.12, eerste lid, onderdeel a, onder 3 van de
Wabo verleende omgevingsvergunning, dient op basis van artikel 6.14 van het
Besluit omgevingsrecht (Bor) ook langs elektronische weg plaats te vinden
overeenkomstig de eisen die hiervoor worden gegeven in de Regeling standaarden
ruimtelijke ordening.

**gerechtelijke uitspraak**  
Dit betreft zowel een uitspraak van de Afdeling Bestuursrechtspraak van Raad van
State (ABRS) als van diverse bestuursrechters, die gevolgen kan hebben voor
ruimtelijk plan of onderdelen daarvan en dientengevolge van belang zijn voor het
verdere gebruik of de strekking van die ruimtelijke plannen.

## Leeswijzer

De voorliggende praktijkrichtlijn gaat in [Hoofdstuk 2](#H02) in op aard en karakter van
de gebiedsgerichte besluiten in de context van het informatiemodel. [Hoofdstuk 3](#H03)
beschrijft alle objecten en de bijbehorende attributen. [Hoofdstuk 4](#H04) gaat in op
gedeeltelijke herzieningen en een geconsolideerd besluit . [Hoofdstuk 5](#H05) gaat in
op de afzonderlijke gebiedsgerichte besluiten zelf: welke teksttypen worden
gebruik, welke relaties met andere ruimtelijke plannen bestaan er.
