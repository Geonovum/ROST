## Uitgangspunt

De gemeenten kunnen deze noodmaatregel toepassen tot zij het omgevingsdocument omgevingsplan (en ontwerpen daarvan) onder de Omgevingswet wel conform de STOP/TPOD-standaard kunnen publiceren, bekendmaken en beschikbaar stellen via het DSO-LV.

Met de werkafspraak TAM-omgevingsplan is gemeenten de mogelijkheid geboden om een omgevingsplan op basis van de techniek van de Wro (namelijk RO Standaarden 2012) te maken en te publiceren. Het publiceren gaat via Ruimtelijkeplannen.nl en de overbruggingsfunctie van het Informatiehuis Ruimte naar het Digitaal Stelsel Omgevingswet. De RO Standaarden 2012 zijn niet aangepast. Ook is er op geen enkele manier iets aangepast aan de Wro plansoftware die (nog) wordt gebruikt voor digitale ruimtelijke plannen conform overgangsrecht van Wro naar Omgevingswet. Aan de manier van publiceren via Ruimtelijkeplannen.nl is eveneens niets veranderd. Wel is, vanaf inwerkingtreding Omgevingswet, de validator van Ruimtelijkeplannen.nl aangevuld en enigszins aangepast om het overgangsrecht van Wro naar Omgevingswet te faciliteren en het omgevingsplan conform TAM mogelijk te maken.

Om een omgevingsplan als bedoeld in de Omgevingswet te kunnen opstellen met behulp van de werkafspraak TAM-omgevingsplan wordt uitsluitend gebruik gemaakt van de Wro planfiguur ‘bestemmingsplan’ conform de RO Standaarden 2012.
De Wro planfiguur (IMRO-plantype) ‘bestemmingsplan’ met status ontwerp wordt sinds de inwerkingtreding van de Omgevingswet tegengehouden door de validator van Ruimtelijkeplannen.nl. De validator moet een TAM-omgevingsplan kunnen herkennen om deze wel door de validatie te laten komen. Daarom is bij deze werkafspraak de plannaam bepalend: de plannaam begint met “TAM-omgevingsplan”, gevolgd door een spatie en de naam van het omgevingsplan. Hiermee wordt het onderscheid gemaakt tussen een Wro bestemmingsplan en een TAM-omgevingsplan op basis van het IMRO-plantype bestemmingsplan.

<u>Samengevat hanteren we de volgende uitgangspunten bij de uitwerking van deze werkafspraak</u>:
<ul><li>Het betreft geen compleet omgevingsplan voor het totale grondgebied van de gemeente, maar om een projectgericht/gebiedsgerichte wijziging van het omgevingsplan om gebiedsontwikkelingen die anders stagneren mogelijk te maken.</li>
<li>Deze werkafspraak geldt alleen voor de gemeentelijke bronhouders.</li>
<li>Er wordt gebruikt gemaakt van het bestaande RO Standaarden 2012, waaronder het Informatiemodel Ruimtelijke Ordening (IMRO2012). De RO Standaarden worden niet aangepast.</li>
<li>Er wordt gebruik gemaakt van het IMRO-plantype ‘bestemmingsplan’ voor het wijzigen van het omgevingsplan.</li>
<li>Voor de publicatie wordt gebruik gemaakt van het Wro publicatie spoor op basis van de RO Standaarden 2012. Via Ruimtelijkeplannen.nl en de overbruggingsfunctie van het Informatiehuis Ruimte komt het plan beschikbaar in de landelijke voorziening Digitaal Stelsel Omgevingswet.</li>
<li>De publicatie van de bekendmaking blijft het DROP spoor naar Overheid.nl volgen.</li>
<li>Wro software wordt niet aangepast.</li>
<li>De met de RO Standaarden opgestelde wijziging van het omgevingsplan moet uiteindelijk door de gemeente worden verwerkt in het omgevingsplan conform STOP/TPOD standaarden.</li>
</ul>

