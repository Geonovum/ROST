## Aanleiding 

Deze werkafspraak heeft betrekking op de ontsluiting van de informatie van het Omgevingswet instrument <i>omgevingsplan</i> op basis van de RO Standaarden 2012, via de Ruimtelijkeplannen.nl en de overbruggingsfunctie van het Informatiehuis Ruimte naar de landelijke voorziening Digitaal Stelsel Omgevingswet. 

Aanleiding voor deze werkafspraak is de <a href='https://zoek.officielebekendmakingen.nl/kst-33118-CF.html' target='_blank'>kamerbrief van 27 mei 2021</a>, waarin de minister de Tweede Kamer informeert over de inwerkingtredingsdatum van de Omgevingswet en mogelijke Tijdelijke Alternatieve Maatregelen (TAM). Deze tijdelijke alternatieve maatregelen maken inwerkingtreding van de Omgevingswet mede mogelijk. Ze bieden gemeenten naast de zogenaamde ‘hoofdroute’ een tijdelijk een alternatieve route wanneer voor het betreffende bevoegd gezag het realiseren van een mijlpaal zoals urgente gebiedsontwikkelingen, onder druk komt te staan.

