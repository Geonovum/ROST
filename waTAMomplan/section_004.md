## Aandachtspunt

**De Pons**  
Een TAM Omgevingsplan kan zelf niet van een pons voorzien worden, waar dit bij een wijziging van het omgevingsplan opgesteld met STOP/TPOD wel mogelijk is. Dit betekent dat onderliggende (Wro)plannen niet weggeponst zullen worden.

**Einde van de tijdelijke alternatieve maatregelen per 1 januari 2026**  
Het <a href='https://wetten.overheid.nl/BWBR0045037/2025-01-01#Hoofdstuk11' target='_blank'>Besluit elektronische publicaties regelt in artikel 11.1</a> dat per 1 januari 2026 geen nieuwe TAM-omgevingsplannen meer in procedure mogen worden gebracht. Voor een TAM-omgevingsplan,  waarvan uiterlijk op 31 december 2025 een ontwerp ter inzage is gelegd, mag de procedure op basis van de <a href='https://www.geonovum.nl/geo-standaarden/ro-standaarden-ruimtelijke-ordening' target='_blank'>RO Standaarden</a>, als bedoeld in de <a href='https://wetten.overheid.nl/jci1.3:c:BWBR0031829&g=2025-11-12&z=2025-11-12' target='_blank'>Regeling standaarden ruimtelijke ordening 2012</a>, zoals deze gold onmiddellijk voor 1 januari 2024, worden afgerond.

Omdat voor het TAM-omgevingsplan, voor de publicatie gebruik wordt gemaakt van het ‘oude spoor’, namelijk het doen van de mededeling in het gemeenteblad via <a href='https://www.koopoverheid.nl/voor-overheden/gemeenten-provincies-en-waterschappen/drop' target='_blank'>DROP</a> en het digitaal beschikbaar stellen van de planbestanden via <a href='http://www.ruimtelijkeplannen.nl/' target='_blank'>Ruimtelijkeplannen.nl</a>, is het belangrijk dat voor het ontwerp TAM-omgevingsplan zowel de mededeling als ook het digitaal beschikbaar stellen van de planbestanden uiterlijk op 31 december 2025 hebben plaatsgevonden om te voldoen aan artikel 11.1 lid 3 van het Bep.

