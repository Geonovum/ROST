## Business case

Vanuit enkele softwareleveranciers wordt al met een workaround gewerkt die aansluit op deze werkafspraak. Door eenduidig tussen Geonovum en de softwareleveranciers af te stemmen hoe met IMROPT2012 om te gaan op dit punt, wordt voorkomen dat partijen afwijkende oplossingen kiezen. Het zou ongewenst zijn wanneer afwijkende objecttypen gebruik gaan worden om toch (sub)leden toe te staan: een niet-uniforme opbouw van de planregels kan uitwissel- en interpretatieproblemen veroorzaken bij de bronhouders en afnemers van ruimtelijke plannen.

Het IMROPT Schema en de validator kennen geen beperkingen voor een nadere werkafspraak; er zijn geen businessrules geïmplementeerd die de toevoeging van (sub)leden onmogelijk maken of zullen weerspreken.

De software ten behoeve van de vervaardiging van objectgerichte planteksten zal naar verwachting dit ook toestaan, omdat bij niet-objectgerichte planteksten (in HTML formaat conform STRI2012) de teksten ook geen beperkingen kennen op dit vlak.

Kosten: € 0,- 

Baten: eenduidige toepassing planteksten, waardoor uniforme uitwisseling gewaarborgd blijft.

